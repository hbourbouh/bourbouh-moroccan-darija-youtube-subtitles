مرحبا بكم في الحلقة الثامنة من سلسلة تاريخ الحرب العالمية الثانية. الحلقة اللي فاتت كنا شفنا كيفاش طاحت فرنسا وهضرنا على عملية الإجلاء
الأسطورية اللي طرات في واللي قدات بريطانيا تعتق بها تلتمية وتمنية وتلاتين الف جندي بريطاني وفرنسي
هاد الحلقة غنشوفو كيفاش كانت المانيا تتخطط باش دير شي هجوم على بريطانيا وكيفاش كانت بريطانيا تتخطط باش دافع على راسها الى
شي هجوم فاش طاحت فرنسا ديك الطيحة المفاجئة في الصيف نتاع الف وتسعمية وربعين الصدمة كانت قوية في العالم كلو كلشي كان تيسحابو ان فرنسا راه
قادة دافع على راسها وغادي توقف امام الهجوم الألماني شي مدة طويلة
فكيما قلنا في الحلقة السابقة فرنسا كان عندها اكبر جيش في العدد في اوروبا الغربية كانت عندها بنية تحتية دفاعية قوية بحال هداك الخط
هضرنا عليه كانت حليفة دبريطانيا مكانتش بوحدها وزيد وزيد تا واحد مكان تيتوقع ان فرنسا فرنسا غادي طيح غي فخمسة
وثلاثين يوم خمسة وثلاثين يوم فقط بحال شي دولة نتاع العالم الثالث. من بعد السقوط نتاع فرنسا غادي يدير واحد الخطوبة شهيرة ديالو على الشعب
الشعب البريطاني في الصيف نتاع الف وتسعمية وربعين. واحد الخطاب لي غادي يتشهر بزاف وغادي يولي بحال شي رمز نتاع المقاومة البريطانية. والترجمة ديالو تتقول
هداكشي لي كان تيسميه الجنرال فيجو معركة فرنسا راه سالا ودابا راه جا الوقت باش معركة بريطانيا غادي تبدا راه هاد
المعركة الجاية تيعتمد عليها بقاء الحضارة المسيحية
هاد المعركة الجاية تتعتامد عليها الحياة البريطانية كلها
وتاتعتامد عليها الاستمرارية نتاع المؤسسات البريطانية والامبراطورية ديالها
الغضب نتاع العدو الألماني مابقا ليه والو وغادي يوصل لينا مابقا ليه والو باش يدور وجهو لينا
هتلر راه عارف بلا يا اما غيهرس هاد الجزيرة ولا غادي يخسر الحرب
الى قدينا نوقفو ضدو اوروبا كلها غادي تحرر او غتعاود ترجع الحياة باش نزيدو للقدام المستقبل مشرق ولكن الى
هاد المعركة فراه العالم كلو بالولايات المتحدة الأمريكية العالم كلو بقاع هداكشي لي عرفناه وكان عزيز علينا غادي
غرق فواحد الهاوية نتاع واحد العصر جديد مظلم
شرير يلاه نستعدو ونديرو الواجب ديالنا منقصروش باش الا بقات الإمبراطورية البريطانية شامخة لآلاف السنين الجاية
ناس ديال المستقبل غيقولو على الرجال ديالنا دابا بلا هاد اللحظات هادي كانت هي اروع الساعات ديالهم
هادي كانت هي اشهر جملة فالخطاب ولات هي العنوان ديالو من بعد
وتشرتل كان مشهور بزاف د الخطابات الواعرة ديالو
بريطانيا دابا فجوانج ويغوشت نتاع الف وتسعمية وربعين
بقات بوحدها متتسنى حتى شي مساعدة خارجية
مبقاو عندهم حلفاء الولايات المتحدة الأمريكية مزالة شادة التيقار ديالها مبغاش تدخل في المشاكل. باغي التيقار واخا كان تيقلب على شي
باش يصيفط مساعدات مالية ولكن مازال ما مستعدش يعطي ضمانات عسكرية لبريطانيا
فرنسا طاحت كيما قلنا كيما قال بريطانيا دابا واقفة بوحدها ضد الخطر الألماني. الحكومة والقيادة العسكرية
بريطانية كانت عارفة انه صعيب عليها تغلب هاد الحرب هادي مع المانيا بدون المساعدة د الولايات المتحدة الأمريكية
ولكن بما انهم بقاو بوحدهم دابا بداو تيفكرو فشي خطط اللي تقد تعطيهم شي كبير فهاد الحرب الجاية الى ناضت وهاد الخطاة اللي بداو تيصايبو
كان فيها تلاتة نتاع النقط مهمة النقطة اللولة كانت هي القصف وتفجيرات هجومية استراتيجية
النقطة التانية هي يعاونو ويدعمو حركات المقاومة لي كاينة فأوروبا ضد المحتل الألماني. والنقطة التالتة كانت هي
فكروا يديرو شي حصار بحري على المانيا
فالنقطة اللولة اللي قلنا هي القصف والتفجيرات الاستراتيجية كانت بريطانيا تتخطط دير تفجيرات هجومية استراتيجية في المناطق الحساسة نتاع
المانيا تفجر ليها البنية التحتية ديالها والمعامل والمصانع ومراكز الطاقة وزيد وزيد اي موقع استراتيجي اللي يمكن لو يأتر سلبا
على الجيش الألماني وهاد التفجيرات الإستراتيجية كانت بريطانيا تتشوف فيها هي الحل العملي الوحيد اللي غادي يقد يعطيها فهاد الحرب الجاية الجيش
البريطاني الأرضي كان مازال ضعيف بزاف من بعد هاديك الروينة لي طرات في ومستحيل تماما انه يقد يدير شي هجوم ارضي فأوروبا ولكن بريطانيا
كان عندها قوة جوية لي مزالة صحيحة ولي تقد توصل الحرب للأراضي الألمانية الى قضات الضرورة. كانت
تخلى عن الجيش من الف وتسعمية وتمنطاش غادي يعطيهم جميع الصلاحيات لي بغاوها باش يبداو يخططو لهاد القضية وبريطانيا ولات تتصنع طائرات
كبيرة اللي عندها ربعة ديال المحركات اللي تتقد تهز حمولة كبيرة نتاع القنابل واللي قادة تقطع مسافة طويلة تقدر توصل حتى لألمانيا حتى لبرلين
وتفجر المناطق الاستراتيجية تما اشهر نوع نتاع هاد الطائرات دربعة المحركات كان الاسم ديالها وهادي غادي يكون عندها دور كبير
في الحرب العالمية الثانية من بعد
بالنسبة للهجوم قلنا ان التفجيرات الاستراتيجية باستخدام هاد النوع هدا فالطائرات دربعة د المحركات كان هو احسن خطة باش بريطانيا تقد توصل
القنابل ديالها الألمانية
النقطة التانية فهاد الخطط لي كانت بريطانيا تتوجد ليها هو معاونة المقاومة لي كاينة فالدول الاوروبية المستعمرة بالاسلحة والمعلومات
قطط. غادي يصايب واحد التنظيم جديد لي كان الإسم ديالو او الإس او اي. بالعربية ادارة
العمليات الخاصة والهدف نتاع هاد المنظمة هادي هو انهم غادي يصيفطو عملاء لأوروبا كلها عملاء لي منظمين على حسب
كل دولة مثلا فرنسا كانت ديالها سميتها كانت خرى في بولندا بل حتى في المانيا وزيد وزيد. وهاد العملاء هادو كانوا تيوصلو السلاح للمقاومة
تيترينيوهم وينضموهم ويعطيوهم تخطيطات وكانوا تيديرو عمليات تخريبية باش يبرزطو الجيش الألماني. هاد هادي مكانش الهدف
ديالها هو يجمعو المعلومات والاخبار السرية من من اوروبا. لا كان الهدف الوحيد ديالهم هو التخريب ويترينيو الناس على التخريب. وهاد العملاء كانت تتصيفطهم
او بريطانيا تيدخلو لأوروبا يا اما بالباراشوت يا اما تيمشيو بالغواصات تتلوحوهم على الشواطئ او تتخليهم ايديرو خدمتهم. هاد ادارة العمليات الخاصة فاش
تصاوبات على ارض الواقع من بعد كان عندها واحد النجاح كبير برزطات الجيش الألماني بواحد الدرجة كبيرة. كان غي تيغفل تيخربو ليه شي حاجة
المهم النقطة التالتة فالخطط اللي كانت تتوجدها بريطانيا قلنا هو يبداو يوجدو شي حصار بحري على المانيا الحصار البحري كانفع بريطانيا مزيان
في الحرب العالمية الاولى
داك الحصار البحري اللي دارتو بريطانيا على المانيا فالف وتسعمية وسطاش كان جوع المانيا وضعفها مزيان فألف وتسعمية وربعين بريطانيا ولات تدرس
تا هاد الاحتمال هادا ياكما يعاود يصدق عاوتاني? البحرية البريطانية كيما هدرنا عليها من قبل كانت قوية بزاف مقارنة مع البحرية الالمانية بسبب ان
بريطانيا جزيرة الاقتصاد ديالها معتمد على عبر البحر بسبب ان بريطانيا امبريالية عندها مستعمرات في العالم كلو
فبريطانيا كانت دارت اسطول بحري قوي اللي غادي يحميها ويحمي المصالح ديالها
بريطانيا فاش بدات تتفكر فهاد الخطة د الحصار البحري ولا تتفكر حتى فالاتجاه المعاكس اشنو غادي يطرا الى المانيا قدات تدي الباطويات نتاع فرنسا ونتاع
الطاليان وعلات من القوة البحرية ديالها باش تحيد اللي كاين عند عند بريطانيا
بريطانيا مبغاتش كاع يطرا هاد السيناريو نتاع المانيا تاخد الأسطول البحري د فرنسا
وفي الف وتسعمية وربعين بريطانيا غادي تاخد واحد القرار لي كان صعيب غادي يعيطو لفرنسا يحاولو يقنعوها باش تصيفط ليهم الاسطول البحري ديالهم
ديالها بغاو فرنسا تصيفط لهم الباطويات ديالها باش يبقاو واقفين في الموانئ البريطانية باش ما يلقاوش الألمانيين منين يدوزو لهم اولا فرنسا تدي
ديالها تحطهم في المستعمرات لي كاينين في افريقيا باش يبقاو بعاد على الجيش الألماني
فرنسا غادي ترفض هاد الطلب مغتبغيش تفاهم وبقات تتبعكك عليهم وهادشي خلا بريطانيا انها تعطي لفرنسا بريطانيا
غتقولو فرنسا دابا يا اما غتصيفطي لينا الباطويات ديالك
يا اما غرقيهم لراسك يا اما را حنا غادي نتاخدو الإجراءات اللازمة
كيفما كان الحال بريطانيا مغاديش تسمح لألمانيا تاخد هادوك الباطويات. وفي الف وتسعمية وربعين طائرات البريطانية بالفعل غادي تهاجم
الاسطول البحري الفرنسي. الطائرات البريطانية غادي تغرق الاسطول البحري الفرنسي اللي كان واقف في الميناء العسكري نتاع قاعدة
المرسى الكبير اللي كان في جوايهد وهران في الجزائر
هاد الهجوم البريطاني هذا غادي يطيحو فيه تقريبا الف وتلتمية نتاع الضحايا. بريطانيا لي بدات كحالف قوي د فرنسا باش يواجهو المانيا
ولات دابا كتهجم على الأسطول البحري الفرنسي وتتغرقو
بريطانيا دابا مستعدة دير اي حاجة باش تحافظ على الأمن والسلامة ديالها
هاد الهجوم لي طرا في المرسى الكبير في الجزائر خلا العلاقات البريطانية الفرنسية في ادنى المستويات ديالها
المهم فاش زادو تيفكرو فهاد الخطة هادي ديال الحصار البحري وتيحسبوها لقاو بلا فهاد الظروف نتاع الف وتسعمية وربعين ما عمرها غادي تنجح ليهوم
الامور اللي كاينة دابا في الف وتسعمية وربعين مختلفة بزاف على داكشي اللي كان في الف وتسعمية وسطاش. المانيا دابا مازال عندها تعامل تجاري قوي
مع الاتحاد السوفياتي فهاديك المعاهدة اللي دار هتلر مع ستالين اللي كان الإسم ديالها مولوتوف ريبن تراب اللي هضرنا عليها فواحد الحلقة سابقة كان
فيها واحد البند نتاع التعاون الاقتصادي. وكان الاتحاد السوفياتي بحكم المعاهدة ديما تيعطي لالمانيا المواد الخام الاولية. وحوايج
اخرى بزاف اللي كانت المانيا محتاجاها في الحرب ديالها غادي يوفي بالبنود نتاع هاد الميتاق نتاع مولوتوفري وكان ديما تيصيفط هداكشي اللي خصو
تصيفط بالترانات حتى للحدود الألمانية
وحاجة اخرى هو ان المانيا راه تقريبا استعمرات دابا اوروبا كلها. الموارد الطبيعية ديالها راه كلها فيد المانيا. واخا دير عليها حصار بحري
ما تقدش تجوعها كيما جوعتيها في الف وتسعمية وسطاش
المانيا مغاديش تقد تجوعها ولكن راه العكس ولى تيبان صحيح وولات بريطانيا تتخاف من هاد السيناريو بريطانيا كجزيرة الا مشات المانيا
هي حتى ولى عندها تفوق في الأسطول البحري تقد دير عليها حصار او ما تخلي تا شي حاجة تجيها بما ان بريطانيا كلشي تيجيها من البحر والبحرية البريطانية
ولات تتحاول تصايب شي خطط كيفاش غادي تقاوم الا دارت عليها المانيا حصار بهادوك اليو بوت ديالها. بل وصلات بهم درجة التخطيط
الحكومة البريطانية ولات تتوجد لشنو خصها دير الا مشات تا فعلا احتلتها المانيا
بداو تيخططو لأسوأ سيناريو لي يمكن لو يطرا بريطانيا الجيش الأرضي ديالها واحد الجيش لي واكل لعصا. وخا بريطانيا عتقات كتر من تلتميات
الف جندي فهاديك المعركة نتاع لي هضرنا عليها في الحلقة السابقة ولكن عتقات غي الجسد ديالهم فراه السلاح والطنوكة والمدفعيات
داكشي كولو ديالهم خلاوه تما للجيش الألماني ياخدو. بريطانيا ولا دابا عندها جيش لي العدد ديالو قليل وما مسلحش مزيان. وباش تحل هاد المشكل
غادي دير واحد الحملة كبيرة تبدا تطلب من الشعب يبدا يطوع يدخل في العسكر. ولكن المشكل لي كاين هو السلاح ما كافيش. وصلات بهم في اللخر
ولاو تيفرقو حتى المناجل والفيسان والبالات ديال الفلاحة على العسكر ديالهم الجديد. بل ولاو تيترينيو حتى العيالات باش يدافعوا على راسهم
وفهاد غادي تبدا الخطب الشهيرة نتاع لي كانت تتعطي الثقة للشعب وتتزرع فيه الحماس والروح القتالية منها مثلا
هاديك الخطبة الشهيرة ديالو نتاع راه حنا غادي نقاتلوهم على الشواطئ غنقاتلوهم في المطارات غنقاتلوهم في الحقول والشوارع
تنقاتلوهم حتى في التلال ما عمرنا غادي نستسلمو
وخطب كثيرة اخرى اللي غادي يسجلها التاريخ كان مشهور بفن الخطاب
هاد الخطب الحماسية كانت تتقال ولكن في السر الحكومة البريطانية كيما قلنا قبيلا ولات تتبلاني لأسوأ سيناريو وغادي يطرا
ولات تتخرج الثروات ديالها من بريطانيا تتصيفطهم لبرا تتخزنهم برا بريطانيا غادي تصيفط الذهب لي كان عندها كلو غادي تصيفط
القابلة للتداول اللي كانت عندها كلها غادي تصيفطهم لكندا غادي تخزنهم فكندا باش حتى الى مشات المانيا فعلا نجحات وزربات على بريطانيا
ايطاليا غادي تقد تحارب وتمول الحرب ديالها من الخارج من برا. الحكومة البريطانية كذلك ولات تتخطط في السر. كيفاش غادي تقد تهرب الى شافو القضية
هي حماضت مزيان باش يكملو المقاومة ديالهم من خارج بريطانيا. وبريطانيا كذلك ولات تتوجد وتتريني مجموعات نتاع المقاومة الداخلية
وتدربهم على حرب العصابات كيفاش يديرو عمليات تخريبية والسياسة تضرب وهرب باش حتى الى مشات المانيا حتى حلاتها تكون المقاومة واجدة
مزيان ماشي عاد يبداوها من
بريطانيا كذلك غتمشي للشواطئ ديالها كلهم غادي تعمرهم باليمين والألغام وغادي دير واحد البنية تحتية طويلة غتصيب فيها هادوك الفخاخ نتاع
باش طنوكا ميقدوش يدوزو دغيا وزيد وزيد
الحكومة البريطانية وصلات بها درجة التخطيط انها ولات تدرس الاحتمال نتاع استخدام الغازات السامة. فإلى اضطرت الضرورة وما بقات تا شي وسيلة
الى اخرى بريطانيا ولات مستعدة والحكومة صادقت على استخدام الغازات السامة على الشعب الألماني. باش يقمعوا الجيش الألماني
الدخول ديالو لبريطانيا اجي دابا نمشيو نشوفو الجانب الآخر ونشوفو المانيا كيفاش كانت تتفكر وكيفاش كانت تتخطط لشي هجوم على بريطانيا
المانيا فهاد الوقيتة مازالا حاسة بالنشوة نتاع الانتصار ديالها على فرنسا وكانت التقة ديالها فراسها كبيرة بزاف
هتلر دابا الشعبية ديالو في اعلى المستويات ديالها في المانيا ولى حاس براسو نابوليون. قد يحقق غي في خمسة وثلاثين يوم هداكشي لي مقداتش
المانيا تحققوا في اربع سنين في الحرب العالمية الاولى
المانيا بهاد النشوة وبهاد الثقة في النفس الكبيرة بدات تتخطط كيفاش غادي دوز لبريطانيا من القناة الإنجليزية هتلر تيخطط ولكن
فنفس الوقت تيحاول يقنع بريطانيا دير معاه شي تصالح. هتلر كان تيسحابو ان فاش غادي يشوف فرنسا طاحت غادي يطيحو كوار
وغيولي يشوف بلا راه من مصلحة بريطانيا دير شي تصالح مع المانيا. فمنطقيا بريطانيا ما عندها حتى شي مبرر باش تكمل الصراع ديالها دابا
الى كانت المانيا غتوعدها بأنها مغتهجمش عليها. ولكن بريطانيا بطبيعة الحال مغتقبلش هاد محاولة الصلح. او هتلر غادي يعطي الأمر ديالو
القيادة العليا د الجيش الألماني باش يبداو فعليا يوجدو خطة هجوم على بريطانيا. القيادة العليا د الجيش فاش ولات باغا تصايب خطة
على ارض الواقع هاديك الأفورية وهاديك النشوة د الإنتصار بدات تتمشي منها شوية بشوية. فالموقع دبريطانيا الجغرافي عاطيها كبير
لي مكانش عند بولندا ولا عند فرنسا القضية هاد المرة مغتكونش بنفس السهولة لي كانو تيتوقعوها من قبل
المانيا غتسمي هاد الخطة هادي اللي بدات تتوجدها بعملية الأسد البحري. هاد الخطة هتلر غادي يطلب من القيادة
العليا د الجيش انهم يصايبوها ليه في اقل من شهر غادي يعطيهم مدة شهر فقط باش يفكرو فيها. الأمر غادي يعطيه ليهم فخمسطاش وغادي يبغي
غي النتيجة تكون واجدة خمسطاش غشت خطة باش انك تغزو المانيا ضروري خص يكون فيها واحد التعاون كبير ما بين الجيش البري
والجيش البحري والقوات الجوية. المانيا كان ديما فيها واحد التنسيق كبير بين هاد التلاتة د الاطراف. ولكن هاد المرة القيادة العليا نتاع الجيش الارضي غادي
تبدا تخطط هاد الخطط هادي بلا ما غادي تشاور مع البحرية ومع الطيران فلول
والخطة الأولية اللي صايبوها كانت تتقول بلا راه غادي يصيفطو خمسمية الف جندي الماني اللي غادي يتوزعوا تقريبا على طول تلتمية كيلومتر
نتاع الشواطئ الفرنسية ويحاولو يدوزو لبريطانيا من القناة الإنجليزية البحرية من بلايص مختلفة على طول تلتمية كيلومتر
فخطة بحال هادي تتعني ان القوات الجوية ما عندها ما دير. القوات الجوية الألمانية ما يمكن لهاش تحمي الجيش كله على طول تلتمية كيلومتر دقة وحدة
والجيش الأرضي تا هو نيت كان فاقد شوية الثقة في الطيران الألماني من بعد هاديك الحادثة نتاع
بل هذا كان هو السبب الأصلي علاش جابو هاد الخطة هادي نتا غيشتتو الجنود على الطول نتاع السواحل الفرنسية. مبغاوش يديرو هجوم واحد مكتف من جهة وحدة
ويخليو المصير ديالهم في يد الطيران الألماني. لي ما دارش خدمتو مزيان في ما بغاوش يديرو هاد التقميرة. الى الطيران الألماني فشل في المهمة ديالو. كلهم
هزهم الما والقوة الجوية البريطانية مكانتش شي قوة جوية ساهلة لي غادي تقد تزرب عليها الطيارات الألمانية. الجيش ولى تيفكر فشي طريقة كفاش يدوز لبريطانيا بلاما
تعتمد بزاف على الطائرات الألمانية. القيادة نتاع الجيش الأرضي فاش غادي يصايبو هاد البلان وغادي يديوه للقيادة البحرية. القائد نتاع الأسطول البحري
الماني غادي يتخلع اول حاجة غادي يقوليهم المانيا معندهاش هاد العدد هذا كلو د البواخر لي غادي يقد يدوز خمسمية الف جندي من بلايص
من الشواطئ الفرنسية والبحرية الألمانية مكانتش قوية لدرجة انها تقد تتحدى البحرية البريطانية الى مشات دارت عليها شي هجوم مضاد
فإلى هجمات البحرية البريطانية وبدات تتشتت العسكر الألمانيين وسط الما البحرية الألمانية ما عندها كي دير دافع عليهم الأدميرال نتاع الأسطول البحريين
يا ما يفكر ياك ما يلقاش شي حل لهاد المشكلة هادي ياك ما يلقاش شي خطة واقعية اللي تقد تمشي مع هادشي اللي جابو ليه ساعة والو ما لقى والو من بين الافكار اللي جاتو انه
يصايبو مثلا واحد البارجات كبيرة طويلة لي غادي يحطو فيها العسكر والعتاد العسكري وغيبقاو جارينها الباطويات وسط وسط القناة الإنجليزية. ولكن عمليا
كانت شوية صعيبة الجنرال هولر اللي كان مكلف بهاد الخطة وبالجيش الارضي غادي يحصل. ما يقدش يدير هجوم مكثف في منطقة واحدة
الطيران الألماني والهجوم المشتت على طول تلتمية كيلومتر اللي فكر فيه الأدمرة د البحرية تيقوليه راه شبه مستحيلة ولا مستحيلة
را الهولار غادي يرجع عند هتلر وغادي يقوليه يزيدو شهر اخر في المدة نتاع التفكير والتخطيط وغيولي اخر اجل هو خمسطاش سبتمبر
الجنرال هولر فاش غادي يزيدو يفكرو غادي يلقى بلا ما عندو علاين على الطيران الألماني. خصها تلعب دور كبير فهاد الهجوم هدا الى بغاوه يكون
ناجح لقى بلا ان المفتاح نتاع الانتصار فهاد الهجوم خص التيارات الالمانية يكون عندها تفوق كبير على الطيارات البريطانية في القناة الانجليزية
الطيران الالماني ضروري خصو هو لي يبدا الهجوم يحاول يضعف القوات الجوية البريطانية ويحاول يهاجم الاسطول البحري البريطاني
لي هضرنا عليه فحلقات سابقة لي كان هو لي مترأس الطيران الألماني كان شوية حاس براسو فيه العياقة وغادي يقول لهتلر بيلا را عندو ثقة كاملة ان
الطيران الالماني غادي يشرشم مزيان الطيران البريطاني. غير خيني عليهم وما تخممش. في خمسة السيمانات المهمة غتسالا
يمكن الا الفشل ديالو خلاه باش يتبت نفسو لهتلر ولا تيعطيه وعود لي عارف انه ميقدش يحققها ولكن المشكل لي كاين دبا
هو ان الطيران الالماني كانت عندو خطط تكتيكية الطيارات مصايبين اصلا باش يدعمو الجيش الارضي فهاديك الخطة نتاع يعني طيران تكتيكي
ماشي استراتيجي. الطيارات كلها خفيفة غي نتاع جوج د المحركات. ماشي شي طيران لي قادر يدير تفجيرات استراتيجية بنجاح كبير. ماشي بحال
لي كانت عند لي عندها ربعة المحركات وتقد توصل تا لبرلين وتلوح عليهم القنابل. وحتى نتاع المانيا كانت التدريبات ديالهم كلها
الهامبازية على التدريبات التكتيكية كلهم دربو على هاد الخطة المانيا كان عندها واحد النوع نتاع الطيارات تيتسمى الستوكة لي كانت طائرات خفيفة جوج د المحركات
بريكات لي كانت فاش تتبغي تهجم تدير واحد الهبوط مفاجئ بحال حتى تيقربو الأرض تيلوحو القنابل ديالهم على الهدف وتيعاودو عاوتاني يطلعو للسما
الجيش الألماني كان مشهور بهاد الستوكة هادي وبهاد الطريقة د المناورات التكتيكية. طائرات ستوكة خدمات مزيان كثر ملي كانوا تيتوقعوه في الغزو على
وحتى فالغزو على فرنسا كانت نجحات نسبيا وخا المدافع البريطانية طيحات بزاف منها الطيران الألماني عارف ان الستوكة اللي عندهم
متتشكلش خطر كبير على القوات البريطانية ومعندهاش تفوق على
من غير هاد الستوكة احسن طيارة كانت عند المانيا واللي كانت تتسمى مية وتسعود كان د المسافة اللي تقد تضرب هو ميتين
كيلومتر بالنسبة للظاهرة الألماني باش يقطع القناة الإنجليزية البحرية كانت واحد القضية صعيبة شوية هتلر فهاد الشهرين كلها كان مازال
او لي قنع بريطانيا دير معاه شي تصالح. باش ميضطرش اصلا يدير هاد العملية الإنتحارية لي فيها الريسك بزاف. عارف تا هو ان القضية راه شوية ماشي مضمونة
حامضة ومن صالحو وبريطانيا تقبل ليه شي تصالح
هتلر في الخطط الأولية ديالو قبل ما يبدا مكانش موجد اولا تيفكر انه غادي يغزو بريطانيا. المهم الجيش الألماني شوية بشوية ما حدو
فكر فشي خطة كيفاش يختارق القناة الإنجليزية ويوصل لبريطانيا ويهجم عليها ماحد القضية تتبان ليه مستحيلة اكثر واكثر
فمن الجهة دبريطانيا فاللول كانوا مخلوعين حيت شافو فرنسا طاحت دغيا دغيا وكلشي شاك ان المانيا را غتهجم عليهم هوما من بعد نيت فبريطانيا
كانت فيها شوية د الخلعة وماكانتش منظمة وكانت تضراس وتوجد الأسوأ الإحتمالات وصلت بهم لدرجة انهم صيفطو الذهب ديالهم والثروات ديالهم لبرا في حالة الى
وفعلا المانيا نجحت في الاحتلال وبداو تيخططو تا للحكومة كيفاش يديرو يسيفطوها للمنفى تكمل المقاومة ديالها من تما هادشي كان فلول ولكن محددتوش
القوات ديالو والحكومة ولاو تيفكرو في القضية بطريقة عقلانية وولاو تيشوفو القضية من الزاوية الألمانية من المنظور الألماني تيحاولو يلقاو كيفاش
واش المانيا الى بغات دوز ليهم اشمن خطة واشمن طريق غدير وشنو هي الاحتمالات لي كاينة عندها بداو تيكتاشفو ان راه القضية صعيبة بزاف على المانيا
وبأنهم مخصهمش يتخلعو حتى لهاديك الدرجة فالثقة في النفس ولات تترجع ليهم شوية بشوية. ومبقاتش ديك بزاف والخلعة
والعكس كذلك صحيح فبالنسبة عاوتاني لالمانيا بدات القضية بالنشوة والتقة فالنفس العالية فاش طيحو فرنسا وتيسحابهم راه صافي يقدو يطيحو
اي حاجة ولات تتبان ليهم بريطانيا راه ساهل يزربو عليها مكاينش مشكل ولكن شوية بشوية فاش بداو تيفكرو في الخطط في ارض الواقع وكيغادي يديرو يدوزو وكيغيديرو يهجمو
وشنو هي الاحتمالات اللي عندهم وتيدرسو بريطانيا كذلك كيفاش غدافع على راسها ولاو تيلقاو ان القضية راه شوية صعيبة بزاف من هداكشي اللي كانوا تيتصوروه
فهاديك الثقة في النفس العالية بدات تتنزل وهبطو لأرض الواقع. دابا شنو غادي يطرا من بعد
هادشي غادي نشوفوه فالحلقة الجاية فالحلقة الجاية غادي نشوفو معركة بريطانيا اللي كانت واحد نقطة تحول كبيرة فتاريخ الحرب العالمية التانية
وكيما العادة شكرا بزاف على الاستماع الى عجبكم الفيديو كليكيو على صابوني باش يوصلوكم الفيديوهات المقبلة ووزعوه باش تعم الفائدة
الى اللقاء
