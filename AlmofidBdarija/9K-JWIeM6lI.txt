مرحبا بكم في حلقة جديدة من سلسلة تاريخ ملوك الفراعنة
البطلة ديالنا فهاد الحلقة هي واحد الملكة فرعونية عظيمة واحد الملكة اللي ولات رمز نتاع الجمال والقوة والذكاء واللي كانت هي اخر
ملكة د الفراعنة تتحكم مصر
فهاد الحلقة غنشوفو بعض الحقائق على الحياة والأحلام والطموحات ديالها وغنحاولو فلخر نحلو اللغز نتاع النهاية
مأساوية دهاد الملكة العظيمة. قبل ما تجي كليوباترا كان ديك الساعة اه الحكم نتاع البطالمة في مصر. والبداية نتاع الحكم دهاد
هاد البطالمة كان مزيان فمثلا اللول والثاني كانوا بناو المكتبة د الإسكندرية من اعظم المكتبات اللي دازت فالتاريخ وبناو منارة
الاسكندرية اللي كانت معلمة فهاديك الوقت ولكن الحكم نتاع الملوك البطالمة اللي غادي يجيو فاللخر غادي يولي العكس الملوك اللخرين ديالهم
ما كانوش مهتمين بمصر تماما. كان الهم الوحيد ديالهم هو جمع الثروة واستغلال النفوذ. والسكان نتاع مصر كانوا تيطلقو على هاد الملوك
اخرين شي سميات لي تتبين لينا انهم مكانش عندهم شعبية مكانش الشعب تيحتارمهم. فمثلا واحد من هاد الملوك البطالمة كانوا تيسميوه فيزيكون. يعني الغليض
ايض بو طحشة هاد الملك كان غليظ لواحد الدرجة انه مبقاش تيقد يتمشى كانوا ديما تيهزوه باش يحركوه من بلاصتو كليوباترا لي ولات هي اخر
ملكة تتحكم مصر
النهاية نتاع مصر كان الأب ديالها سميتو وتا هو كانوا طالقين عليه واحد السمية تيسميوه مول الزمارة حيت كان عزيز عليه يلعب بناي
بالزمارة وعاطيها غي لالة ومولاتي وما مسوقش لمصر تماما. كليوباترا واحد الشخصية اللي دايرة عليها بزاف ديال الأساطير. فكيما تتعرفو
تاريخ تيكتبوه المنتصرون او كليوباترا كانت خسرات الحرب ديالها ماشي هي لي كتبات التاريخ ديالها بيديها فالرومانيين من بعدما غلبوها
طيبوا عليها واحد الصورة نتاع شي وحدة ماجنة اللي تتغري القادة الرومان بالجسد ديالها ولكن هاد الإشاعات هادي غالبا ماكانتش صحيحة
فكيما قلنا الرومان هوما اللي غلبوا وهما اللي كتبوا التاريخ وخلاو لينا هاد الصورة هادي عليها. في الحلقة ديالنا اليوم غادي نشوفو الحياة بكليوباترا
ثلاثة نتاع المراحل غنشوفو المرحلة د الحياة ديالها قبل ما تلاقى مع يوليوز قيصر غنشوفو الحياة ديالها مع قيصر وغنشوفو
فلخر الحياة ديالها من بعد قيصر ومع مارك انطوني. كليوباترا فاش كانت صغيرة كان الأب ديالها الملقب بمول الزمارة ولي
كان هو بطليموس طناش كان عندو بزاف ديال المشاكل. كان الشعب ديما تيتور ضدو وكانت عندو صعوبة باش يبقى في الحكم. والحل لي كنلقى باش يبقى في
الصحة على الشعب هو انه غادي يمشي لرغم غيمشي لروما وغادي يطلب من الرومان انهم يعاونوه باش يبقى على العرش غادي يدير
اتفاقية مع روما انه غادي يبدا يرشيهم يصيفط ليهم الفلوس باش يحافضو ليه على الحكم ديالو يحميوه. روما بطبيعة الحال من مصلحتها فلوس داخلة
فابور غادي تخليه في الحكم وغتحاول تحميه
او كليوباترا كطفلة صغيرة ذكية حاضية شطاري فاهمة شطاري او عارفة الدرس اللي خصها تعلمو في الحياة ديالها
التاريخ تيقول لينا ان كليوباترا فاش كانت صغيرة غتمشي مع باها باش تزور الضريح نتاع واحد التور مقدس كان عندهم كان الاسم ديالو ابيس ايبس
واحد الضريح اللي كان كبير ومشهور عندهم اللي كان الإسم ديالو السي رابيوم فسقارة هاد التور المقدس ابيس كان واحد الإله خاص
تيتعبد فمصر كلها فكيما شفنا فالحلقات السابقة فالديانة المصرية القديمة مكانوش تيآمنو بالريان كارنيشن يعني مكانوش تيآمنو بأن الروح
انتقل من بعد الممات من جسد لواحد الجسد اخر وتعاود تبان في جسد جديد. كانوا تيآمنو بإعادة البحث. كانوا تيآمنو انك بعد الموت ديالك
راه نتا نيت لي غادي تنوض او تعيش حياة اخرى من بعد الموت. او هداكشي علاش كانوا تيديرو التحنيط
ولكن في الحالة نتاع هاد التور المقدس ابيس بحالا الفراعنة تيلمحو لينا انه كاينة الاحتمال تاع فكان ديما تيكون تور واحد
واحد بوحدو اللي هو مقدس فكل حقبة تاريخية عندهم وكانوا تيآمنو ان هاد التور المقدس ابيس كان تيتولد فاش الصاعقة تضرب
شي بقرة البقرة تتحمل وتتولد لينا هاد التور الخاص اللي تيقولو ان النصف ديالو الهي حيت الصاعقة جاية من السما والنصف ديالو ارضي وهاد التور
فاش تيتولد خص يلقاو فيه واحد العلامات خاصة هداكشي باش كانوا تيعرفوها. كان تيكون بحالا مطبوعين عليه اجنحة في الظهر ديالو. كان اللسان ديالو تيكون
فيه واحد الشكل بحال نتاع الخنفساء بو جعران. والشعر نتاع زنطيط ديالو ديال الذيل ديالو كان تيكون مضوبل. هادو كانوا هما العلامات نتاع هاد الثور ابيس
وكانوا فاش تيلقاوه فاش تيتولد
تيتعاملو معاه كإله كانوا تيجيبوه للمعبد تيديرو ليه واحد الريحة زوينة ديما عندو ريحة زوينة وتيوكلوه ويشربوه ويحتافضو عليه حتى تيموت ومنين
تيموت تيحنطوه كانوا تيحنطو هاد الثورة المقدس ومن بعد تيدفنوه فواحد الضريح كبير فسقارة لي كانت فمصر كلها تتحتارم كان
غي تيموت هاد التور تيبداو يقلبو على شكون غادي يخلفو على التور الجديد بحال على مر التاريخ هاد الطريح هذا لي قلنا تيتسمى
المسيرة بيوم بقا غادي وتيكبر غادي وتيكبر تيموت شي تور تيحنطوه ويدفنوه ويجيبو تور جديد عاوتاني يموت يحنطوه ويدفنوه ويجيبو
جديد بقا هاد الضريح تيكبر تيكبر تيكبر حتى ولى الحجم ديالو خيالي. هاد مزال كاين لحد الآن. ولي مشى ليه تيحس بواحد الهالة ديال
مود مغلفة المكان. كهوف طويلة مظلمة عامرة بهاد البيوت الصغار لي مدفونين فيهم هاد التيران. المهم قلنا ان كليوباترا غادي تمشي
مع باها باش تحضر لهاد المكان هادا وتزور هاد الضريح نتاع التور المقدس. هاد الزيارة ديالها والهالات تاع هداك المكان فاش حضرات لمراسم الدفن
فن كانت واحد نقطة التحول في الطفولة ديالها. فكليوباترا ولات هي اول وحدة من الملوك البطالمة. لي تيهضرو اللغة المصرية القديمة غادي
اللم كيفاش تهضر بالمصرية القديمة. كيما قلنا الملوك اللي كانوا قبل منها هاد البطالمة ما كانوش مسوقين لمصر. ما مسوقينش يتعلموا اللغة المصرية. تيهضرو غي بالاغريق
اياه وصافي كليوباترا من بعد ماشي كانت هي الوحيدة لي تعلمات اللغة وتاتهضرها بل حاولت حتى انها تعاود تحيي الديانة المصرية القديمة لي ولات
تتموت كليوباترا في الطفولة ديالها كانت انبهرات في الزيارة د السيرابيوم هاديك الريحة الزوينة وهداك الغنا لي كانوا تيغنيوه الكهنة
مراسم الدفن نتاع الثورة المقدس. المهم باها باطلة يموت طناش فاش غادي يموت غادي يخلي الوصية. ولكن غادي يخلي جوج نتاع النسخ
نسخة بقات في الإسكندرية ونسخة غادي تصيفط لروما كان عارف بطبيعة الحال ان الوصية ديالو باش تحقق ضروري خاص روما تحافظ عليها
هي لي غتحمي الوصية
وفهاد الوصية غادي يخلي الحكم لجوج نتاع ولادو غادي يخليه لكليوباترا للإشارة راه كانوا دازو سبعة نتاع كليوباترات في التاريخ المصري
والبطلة ديالنا هي كليوباترا السابعة او المشهورة فقط بكليوباترا حيت هي لي تشهرات فيهم. كليوباترا غادي تولى الحكم ولكن خاصها تحكم
مع خوها الصغير هبط ليموس تلطاش. كليوباترا مكانتش تتحمل هاد خوها الصغير. تا هو كان غي بعلوك بحالو بحال باه وجدودو. مكانش مسوق. هاد
تلطاش ماكانش هو اللي تيحكم واخا هو فالسلطة ولكن ماشي هو اللي تيحكم مازال صغير
فكليوباترا براسها يلاه كان عندها سبعطاش لعام ديك الساعة. او donc كانوا تحطو تلاتة ديال المستشارين هما لي غادي يتكلفو بالتسيير د البلاد على ما يكبر ببطلة يوصل
كان واحد المستشار سياسي غيتكلف بالسياسة وكان واحد المستشار عندو مع البلاغة يعني هو لي غادي يتكلف يكتب ليهم الخطب الحماسية وداكشي
شتي وكان واحد المستشار كان تيكون واحد الشخص مخصي
باش يحافظ على السلام
ولكن اهم مستشار فهاد التلاتة هادو هو السياسي واحد الشخص كان الإسم ديالو هاد كان واحد الشخص خبيث كان طامع فالسوق
كان تيحاول يغسل الدماغ نتاع السكان دالإسكندرية ديك الساعة اللي كانوا الأغلبية ديالهم اغريق وكان تيحاول يأججهم ضد كليوباترا كان تيقول
ان كليوباترا راها حليفة ديال الرومان. انها خائنة تتفضل الرومان على اليونان. وهاد القضية فيها شوية ديال الحقيقة. كليوباترا
انت ذكية وذكية بزاف
وراه دوزات الطفولة ديالها كاملة في مكتبة الاسكندرية كان عزيز عليها القراية. قرات التاريخ نتاع مصر كلو وكانت تتهضر واحد العدد كبير نتاع اللغات كيما قلنا
منهم حتى اللغة المصرية القديمة ففاش كان باها مزال حي فاش كان تيستقبل السفراء لدول اخرى كانت تتكون جالسة حداه وكانت هي اللي تتستقبلهم باللغة
ديالهم تتهضر معاهم باللغة ديالهم كانت تذكية من الصغر ديالها من صغرها عرفت ان السر وراء الاستمرار د السلطة ديال باها هو استغلال
للقوة نتاع الحماية دروما عارفة انها غتحتاج روما. هاد الفكرة لي كانت عندها كانت تتبينها بحالا راها مساندة للقوة الرومانية
وهادشي اللي غادي يستغلو اشاعات ان كليوباترا راها معرومة ومستعدة تخون اليونانيين
غادي ينجح في اشعال ثورة ضد كليوباترا في اللخر
وكليوباترا مغتلقاش شي حل اخر من غير تهرب من مصر
عارفة انها الا بقات غادي يقتلوها
ولكن كليوباترا ماكانتش مرا عادية عندها يالاه سبعطاشل عام ولكن ماشي غي غتهرب غتهرب وغتبني جيش عوالة غترجع
المسار ديالها وفهاد الوقت هذا نتاع الثورة
غادي تولي بزاف نتاع الاضطرابات المدنية وسط مصر مصر بدات تترون وروما غادي تنتابه لهاد المشكلة روما ماشي من مصلحتها تنوض فمصر
علاش روما مهتمة بزاف بالسلامة دمصر على القمح? بحالا قلتي البترول ديال دابا مصر كانت ديك الساعة اكبر ممول نتاع القمح لروما
لدرجة ان روما كانت تتسمي مصر هاديك الساعة السلة د الخبز د روما مصر كانوا تيطلقو عليها السلة د الخبز دروما روما ما عندهاش القمح
لي يكفي ذاك الجيش الهائل ديالها كانت ديما محتاجة للقمح نتاع مصر. باش يحلوا هاد المشكل د الفوضى وسط مصر غادي يصيفطوا يوليوز قيصر
غيصيفطوه للإسكندرية باش يعزز السيطرة نتاع روما تما. يوليوز قيصر غادي يجلس فواحد القصر فالإسكندرية. وكليوباترا واخا هاربة من
مصر غادي يوصلها الخبار كليوباترا غتعرف بيلا راه ضروري خصها تلقى شي طريقة باش تدخل لهداك القصر. في راه غادي ياكل ليه الدماغ ويدورو عليها
اما دور عليها الشعب والفكرة لي غطيح عليها باش يهربوها لوسط القصر هي تكون وسط زربية ملوية غادي يدورو عليها الزربية وغادي يدخلوها ديك الزربية
كهدية ليوليوز قيصر. يوليوز قيصر غي غادي يحل هاديك الزربية غادي تخرج ليه كليوباترا. شبيك لبيك كليوباترا بين يديك
قيصر غادي يدهشر. قيصر كان واحد الشخص كان قاري وواعي وذكي. كان رجل عسكري ولكن واخا هكاك كان قاري بزاف. كان تيعرف يهضر باليونانية
يقد يهضر معها باليونانية ولكن تا هي تتهضر اللغة ديالو ما محتاجينش مترجم. قيصر ما عمرو شاف شي مرا بحال كليوباترا. فالعيالات نتاع
اما هاديك الساعة كانوا تيجلسو فالديور مكانوش تيقراو مكانوش واعيات الخدمة ديالهم هي الدار والكوزينة والدراري ولكن واقفة قدامو دابا كليوباترا تتهضر
تصطاد لغات قارية ذكية شخصية قوية قيصر غادي يتفتن بها. قيصر دابا خصو يتاخد قرار شكون لي غادي يحكم مصر? خصو يبرد
هاد القضية بشي طريقة فمن جهة عندو الأخ د كليوباترا الصغير باطلة يموس تلطاش مع بجوج ومن جهة اخرى عندو كليوباترا
ايسر غادي يقرر ان الحكم غادي يتولاوه بجوج. كليوباترا وخوها كيما كانت الوصاية ديال باهم. ولكن كيما العادة ما عاجبوش الحال خصو يلقى شي
شي حاجة. كان النمس كان كيحاول ديما يقرا المستقبل ويشوف شكون الجهة الرابحة. وهو ديما مع الرابحة
عاوتاني غادي ينوض الثورة في مصر ضد قيصر. في يوليوز قيصر كان جايب معاه غي واحد الجيش صغير معولينش على خزيت. غادي ينوض
عليه واحد الثورة وغادي تنوض واحد الحرب صغيرة سميتها الحرب الاسكندرية مكانتش شي حرب كبيرة غادي يخسر فهاد الحرب الصغيرة وهنا غادي
يجي الدور نتاع كليوباترا باش ترد الطرشة. غادي تطلب من يوليوز قيصر انه يعدم باش تهنى منو. وخوها الصغير غادي يغرق بواحد
واحد الطريقة فيها ان فاش كان تيحاول يهرب دابا بقات كليوباترا بوحدها ولات هي اللي غتحكم مصر بوحدها
من بعد هاد الروينة كليوباترا غتقرر انها تاخد يوليوز قيصر معاها فواحد الرحلة على على مصر دورو مصر
يوليوز قيصر كيما قلنا كان واحد الإنسان ولكن ما عمرو شاف شي حاجة بحال مصر
ففهاديك الحقبة التاريخية روما كانت مازالا مبنية غي بالتوب الطيني غي من الطين
فالمآثر الرومانية الشهيرة اللي تيمشيو دابا الناس يشوفوها في روما كانت مازال ما تبناتش. روما مازالة مبنية غي بالطوب الطيني. ولكن مصر مصر عضامة. مصر
كانت مبنية بالحجر كليوباترا غادي تديه فواحد الرحلة فواحد كان الإسم ديالو اللي تتعني الباطو الكبير غادي ينزلو
جنوب الإسكندرية وغادي يشوفو الأهرامات بالعظمة ديالها غيشوفو الأهرامات اللولة لي بناها سنيفيرو لي هدرنا عليها في الحلقة الثانية من السلسلة ذاك الهرم
المنحني اللي ما كملش والهرم الأحمر غيشوف كذلك اهرامات الجيزة غادي يدوزو على سقارة وأول مرة في حياتو يوليوز قيصر غادي يشوف مومياء قدام
غيتعرف شوية على الأفكار الدينية نتاع المصريين القدماء وكيفاش كانوا تيآمنو بالخلود يوليوز قيصر غتعجبو هاد الفكرة فكرة انه يمكن لك
تعيش حياة ابدية الخلود
غيكملو الرحلة ديالهم غيمشيو حتى لأقصى الجنوب غيمشيو لطيبة لي هي كانت هي العاصمة الدينية. او تما غادي يشوف هداك الطويل الكبير لي كانت حطاتو
اللي هضرنا عليه فواحد الحلقة سابقة
اللي كان محطوط في المعبد الشهير دكرناك. من بعد غادي يزيدو يكملو للجنوب عاوتاني للجهة د اسوان. قيصر فهاد الرحلة ديالو شاف شي حوايج اللي
روشفها فحياتو غادي يتبهر بالحضارة المصرية
ما جاو فين يوصلو اسوان
تا كانت كليوباترا حاملة بالبيبي ديوليوس قيصر. غايوقفو فواحد البلاصة سميتها هيرمانطيس. لي هي ارامانت. ولي ماكانتش بعيدة من طيبة
وغيقررو تما انه الا تولد ليهم دري غيبنيو ليه ما كان يسمى بالميسي اي دار الولادة كانت تتكون بحال واحد المكان دالعبادة
غيور للاحتفال بالمولد نتاع الاله. فكيما تتعرفو دبا كليوباترا ولات فرعونة وبما انها فرعونة راها الهة. الوليد ديالو
غادي يكون تا هو اله. بالفعل غادي يتولد ليهم وليد ذكر. وبالفعل غيبنيو دار الولادة
واللي بغا يشوف الاسم ديال كليوباترا مكتوب فراه من الاماكن القليلة اللي تقد تلقى السمية ديالها هي تما حيت روما هدمو كلشي ديالها من بعد
فلي مشى لأرامنت مازال كاين واحد البلوك تما لي هو مقلوب ولي فيه واحد لي تتكتب فيه الأسماء الملكية مكتوبة فيها كليوباترا
هاد الوليد ديالهم فاش غيتولد كليوباترا غادي تسميه
اللي تتعني قيصر الصغير سماتو على باه يوليوس قيصر دابا عندو وريت والوريت ديالو ماشي انسان عادي
اله يوليوز قيصر من بعد كان خصو يرجع لروما. وللإشارة فمصر
مصر مكانش تيكون فيها حفل العرس هاديك الساعة. المفهوم نتاع الزواج بالنسبة ليهم هو فقط راجل عايش مع مرا فدار. اذن راهوما ازواج. بالنسبة
بل المصريين كانوا تيعتابرو ان يوليوز قيصر راه زوج نتاع كليوباترا
ماشي غي خليل ديالها واخا ماعمرو كان بيناتهم زواج رسمي ولكن في روما قيصر راه كان مزوج كانت عندو مرا رومانية عايشة تما مراتو كان الإسم
ديال هاكا المهم قيصر غيرجع لروما ولكن مبغاتش تنسى ليه كليوباترا غادي يصيفط عليهم هي وولدها وبالفعل كليوباترا
الوليد ديالها سيزاريون غادي يمشيو لروما
الشعب ضروما فاش غيسمع هاد الخبر غيكعا غيغضبو
كيفاش روماني محترم عندو زوجة رومانية
وغيجيب عليها وحدة من مصر مع الولد ديالها. قيصر غادي يحط كليوباترا فواحد الفيلا كبيرة في الضواحي دروما. وباش يزيد يطبز ليها العين غيمشي
واحد المعبد روماني ووسطو غادي يبني واحد التمتال كبير نتاع كليوباترا لابسة اللباس د الإلهة بنادم ما بقى فاهم والو
المهم الهضرة ولات تدور ومجلس الشيوخ الروماني هاديك الساعة ما بقاش عاجبو الحال
ولاو دابا شاكين ان يوليوز قيصر اتأثر بالثقافة المصرية وولى باغي يحكم روما كإله ماشي كشخص عادي
هاد القضية ولات تتخلعهم غيتجمعو وبعد نقاش طويل غادي يخرجو بواحد القرار خطير غيقررو انهم خصهم يقتلو يوليوز
قيصر. كاينة واحد القصة شهيرة تتعاود تتقول ان واحد العراف غادي يقول القيصر عنداك تمشي لمجلس شيوخ الروماني نهار خمسطاش
طناش مارس واحد الجملة شهيرة قالها ليه لي خدمها شي كسبير وولات مشهورة تتعاود بزاف قاليه قيصر مغيسمعش
الهضرة وغيمشي لمجلس الشيوخ
وتم غيتلامو عليه اعضاء مجلس الشيوخ غيغدروه وغيبقاو يطعنو فيه بالمواس كلهم ضرب يا متضرب بالمواس حتى غيقتلوه
كليوباترا غتسمع هاد الخبر وغتعرف راسها راه في ورقة. ولات دابا بوحدها ارملة هازة وليد في دولة غريبة للشعب
الحكومة ديالها باغين فيها الغدر ما حاملينهاش. وانا متأكد ان كليوباترا فهاد المرحلة بالضبط فهاد النقطة في حياتها كانت تتحس براسها فعلا راها بحال
الإله إزيس كاين واحد التشابه كبير ما بين الأسطورة نتاع إزيس وما بين هادشي اللي تيطرا لكليوباترا
واحد الأسطورة اللي كانت مهمة عند المصريين القدماء اسطورة ايزيس مع اوزيريس الأسطورة تتقولينا ان اوزيريس كانوا
وزوجة اخ واخت جوج الالهة اللي غينزلو لمصر باش يجيبو ليها الحضارة غيعلمو مصر الزراعة وتربية المواشي
مصر مغتبقاش حضارة ديال الصيادة غتولي حضارة مستقرة د الزراعة وديال تربية المواشي الأسطورة غتقولينا ان الأمور كانت غادة على ما
وان الحضارة غتنبتق من مصر للأرض
ولكن غادي يتقتل غيقتلو الأخ الشرير ديالو لي كان الإسم ديالو ولكن اوزيريس غادي يعاود يرجع للحياة
الفضل نتاع ايزيس والسحر ديالها غادي يتحول لواحد الطائر وغتبقى تاطير فوق اوزيريس اوزيريس غادي يتفتن بها غتحمل منو
ولد واحد الوليد اللي هو الإله حورس. اوزيريس غادي يولي هو الإله دالموتى. حيت هو اول اله غادي يرجع للحياة. او غادي يمشي للغرب
القصة لي عندنا هنا هي ارملة الزوج ديالها تقتل وعندها وليد صغير لي خصها تحميه غتحدى بزاف د العوائق
باش تحمي الإبن ديالها وهادي بالضبط نفس اللي طايحة فيها كليوباترا دابا كليوباترا غاتجمع حوايجها وغاتهرب وهنا
غتبدا مرحلة جديدة من حياتها مرحلة ديالها مع مارك انطوني. مارك انطوني كان جنرال عسكري. ولكن ماشي هو يوليوز قيصر
مكانش بحال قيصر غيتاصل بكليوباترا حيت كان محتاج للمساعدة ديالها حيت ترونات شوية في روما وكان محتاج للمساعدة باش
باش يواجه اولا اغسطس غيمشي باش يشوف واش كليوباترا تقد تمول هاد الحرب ديالو كليوباترا غادي تستقبلو وغادي ترحب بيه
فواحد الباطو كبير اللي تالاواني ديالو كانت مصايبة من الدهب. وهادوك اللي كانوا تيجدفو بالباطو كانت كليوباترا ملبساهم لباس الالهة داكشي
غتعرض على للعشا كاين بعض القصص تتقول لينا انها وسط العشا غادي تحيد واحد الحلقة ديالها فيها واحد الجوهرة ثمينة غدوبها وسط الكاس
للشراب وغتشربها تتبين ليه زعما ان الجواهر متيعنيو ليها تا حاجة ومن بعد الحفلة د العشا غادي تفرق دوك الأواني الدهبية على على الناس لي عرضاتهم
مارك انطوني غادي يدهشر غيمشي معاها لمصر وتما غتبدا العلاقة بيناتهم مارك انطوني مكانش هو يوليوز قيصر كيما قلنا بين ان قيصر
اركان هو الحب د حياتها ولكن واخا هكاك غتعيش معاه وغتحمل منو تا هو. وهاد المرة غتولد ليه التوام من مارك انطوني. عقلتو كان تسمات الوليد ديال
لها من قيصر سيزاريان اي قيصر الصغير ولكن هاد المرة ماغاديش تسمي الولد على باه غاتسمي الوليد الكسندر هيليوس المعنى ديال
الإسكندر الشمس سماتو على الإسكندر الأعظم لي هضرنا عليه فحلقة سابقة
والبنيتة غتسميها كليوباترا سيلين اي كليوباترا القمر الشمس والقمر. مارك انطوني حتى هو كان خصو يرجع لروما ولكن
ها هو غادي يتزوج بزوجة رومانية تما. غادي يتزوج بالاخت نتاع اوكتافيانوس لي كان تيتحارب معاه. لي كان الإسم ديالها اوكتافيا. باين
زواج سياسي مية بالمية وكليوباترا دابا ولات حاسة براسها منبوذة ارملة بتلاتة دالوليدات المهم غيدور الزمان ومارك انطوني
عاوتاني غيحتاج التمويل للجيش ديالو او بمن غيتاصل كليوباترا? غيصيفط رسالة لكليوباترا غيقول ليها فيها واش تلاقايني? هادي راه المرا للي
يسمح فيها كليوباترا كسياسية محنكة غتقول وي نتلاقاو غتوافق انها تلاقى بمارك انطوني في سوريا ولكن قبل مغتلقاه
غادي ضرب حساباتها مزيان غتجي لسوريا ولكن مداورة فراسها البنود نتاع الاتفاقية غتقول لانطونيو كي اوكي غنعاونك
ولكن بشروط الشرط لول لي قالت ليه هو خاصو يتزوجها ولكن ميحكمش هو مصر لي غيتولى الحكم د مصر هو سيزاريون قيس
صغير الوليد ديالها غتمول الحملات العسكرية ديالو ولكن في المقابل خاصو يعطيها سيناء ويعطيها منطقة يهودا
يعطيها قبرص ويعطيها الجزيرة العربية. مارك انطونيو بطبيعة الحال محتاج دوك الفليسات. غادي يقبل بالبنود نتاع الاتفاقية. سيزاريون
واللي هو اللي غادي يحكم مصر وفهاد المرحلة الجديدة غتعاود عاود تولد معاه بطبيعة الحال ما غتسميهش انطوني غتسمي الوليد الجديد ديالها بطلة يموس على
اباء الاجداد ديالها عارفة ان انطوني ماشي ديال العشرة يعني معندهاش معاه ولكن محتاجاه ومحتاجة. مارك انطونيو غادي يخرج للحرب غيربح شي معارك
ويخسر معارك المهم ما دارش شي حاجة عظيمة. انطوني غادي يرجع وجايب معاه الغنيمة. واحد الغنيمة تتسمى الغنيمة الارمينية حيت غلبوا فيها ارمينيا. كانوا تيجيبوا
ديك الغنيمة وتيوريوها بحال واحد الاحتفال كليوباترا واقفة ديالها لابسة اللباس د الاله ازيس والوليدات دايرين بيها لابسين مزيان
هنا مارك انطوني غادي يعلن ان السيزاريون هو ملك الملوك هو لي غيتولى مصر. او الولد ديالو هو الكسندر هيليوس غادي يعطيه
ارمينيا لي هي بحال تركيا حاليا والبنيتة ديالو كليوباترا سيلين غادي يعطيها ليبيا والوليد جديد باطلة يموس غادي ياخد
افريقيا وغادي ياخد شمال سوريا. المهم غادي يقسم عليهم الثروة. كليوباترا دابا تتحس براسها فالأوج نتاع القوة ديالها. ولكن فنفس الوقت روما
شعلات روما متسرطاتش ليها كيفاش جنرال روماني ديالنا غادي يدي الغنيمة وفين غيديها يستعرضها
مصر وغيوزع الاراضي اللي خصها تكون اراضي رومانية على البراهش نتاع مصر روما غتشعل مزيان وغادي يعلنوا الحرب ولكن مغاديش يعلنوا الحرب
حرب على مارك انطوني حيت مارك انطوني ديالهم روما غتعلن الحرب على كليوباترا كليوباترا دابا ولات عدوة ديال روما والحرب
اللي غتشعل بيناتهم غادي تشعل وسط الما واحد المعركة اللي غتسمى معركة وكليوباترا غتشارك فهاد الحرب تا هي بالباطو ديالها وسط الاسطول ديالها
كلها داير بيها كليوباترا مغتخليش مارك انطوني يمشي بوحدو خصها تحضيه ولكن للأسف غادي يخسرو المعركة مارك انطونيو كليوباترا كان خصهم يهربو غادي
يرجعوا بحالهم للإسكندرية ولكن اوكتافيانوس غادي يتبعهم غادي يدي الجيش ديالو للإسكندرية غيحاصرهم وغيقولك كليوباترا عطيني مارك انطوني
ولا غنحرق عليك المدينة غنهدم عليك المدينة كليوباترا غادي ترفض مبغاتش تغدر بيه ولكن فنفس الوقت قررات انها تنتحر غتسدها
على راسها في القصر ديالها وغتصيفط واحد الرسالة لمارك انطوني غتقوليه ما غتجي فين توصلك هاد الرسالة حتى غنكون انا مت. مارك انطوني غادي يقرا الرسالة
غيحزن وغتشدو البكية ولى تيبان ليه مكاينش شي حل اخر من غير انه يقتل راسو. غيهز السيف ديالو او غيطعن راسو فكرشو. كليوباترا غادي يوصلها لخبار
غتصيفطهم يجيبوه ليها ومارك انطوني غيموت ليها بين يديها هنا غيدخل للإسكندرية وغيشد كليوباترا ولكن
كاين مغيقتلهاش غيبغي يديها معاه لروما كميدالية انتصار. كان ناوي يكتفها بالسناسل ويديها يبدا يتسارى بها في الشوارع دروما. كسانبور
نتاع الانتصار ديالو على مصر ولكن كليوباترا كت النفس ديالها حارة مغتقبلش طرا ليها هاد الاهانة كليوباترا غطلب من الخدامات ديالها
جيبو ليها واحد اللفعة ديال الكبرى مخبيينها في السلة نتاع الكرموس. غتجبد ديك اللفعة الكبرى من السلة وغتخليها تعضها وتفرز فيها السم ديالها
الأفعى كيما شنا في الحلقات السابقة كانت هي واحد الرمز د الحماية في الديانة المصرية. نتاع الملوك الفراعنة كان ديما تيكون فيهم الراس نتاع افعى
ا? والرسم تاع النسر كسانبول تاع الحماية. ولكن فهاد اللحظة هادي ولات الأفعى هي رمز لنهاية الفرعونة كليوباترا بل رمز
لنهاية مصر كيما تنعرفوها كليوباترا كانت هي اخر فرعون تتحكم مصر وما بقاتش شي حاجة سميتها الحضارة المصرية موراها
كليوباترا واخا خسرات المعركة فضلت الموت على الإهانة واخا خسرات حياتها فاللخر بقا الإسم ديالها ممجد فأسطر التاريخ
نهاية كليوباترا كانت هي نهاية مصر كدولة. كليوباترا على عكس البطالمة اللخرين حاولت ترد المجد لمصر حاولت ترد
الديانة المصرية ولكن فشلات. مورا ممات كليوباترا قلنا مصر مبقاتش دولة. ولات مصر فقط مقاطعة تابعة لروما
فكما العادة شكرا بزاف على الإستماع الى عجبكم الفيديو متنساوش تشتاركو في القناة وضغطو على داك الجرس باش توصلكم الفيديوهات المقبلة
الى اللقاء
