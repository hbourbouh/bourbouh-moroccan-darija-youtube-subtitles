مرحبا بكم فهاد الفيديو غادي نهضرو على واحد ربعة نتاع المغالطات المنطقية لي كلنا تنطيحو فيها بلا ما نحسو ولي كلها عندها علاقة بما يسمى
السبب والنتيجة فاش تنبغيو نعرفو على الاشياء كيفاش خدامة وكيفاش مرتبطة مع بعضياتها غالبا تنطرحو هاد السؤال ديال
علاش? علاش فاش تنلوحو شي تفاحة الفوق تتعاود طيح على الأرض? علاش تطيح الشتا غي فاش تيكونو الغيام? علاش تنبراو فاش تنشربو الدوا? علاش المشماش
تشطاب وماحلاش وزيد وزيد وهاد السؤال ديال علاش ضمنيا راه هاز المفهوم نتاع واحد السبب وواحد النتيجة والجواب على هاد الأسئلة
وكيفاش تيكون من اصعب الأجوبة اللي يمكن لنا نصايبوها منطقيا? فاجي نشوفو بعض المغالطات المنطقية اللي تنديروها ديما واللي تيصحابنا راه جاوبنا به
على علاش وكيفاش والجواب تيكون غالط بلا ما نحسو كاينة واحد المقولة شهيرة ولي تتعاود بزاف في المنطق لي تتقول
يعني التزامن متيعنيش السببية الا كانت عندنا واحد جوج ديال الأحداث متزامنين طراو فنفس الوقت
وقت متيعنيش انه عندنا متيعنيش انه عندنا سببية متيعنيش ان واحد الحدت فيهم كان هو السبب ديال الحدت لاخر لي طرا معاه فقط
لأننا لاحظنا واحد جوج د الأحدات لي تيطراو فنفس الوقت متيعطيناش الحق اننا نستنتجو ان واحد الحدث فيهم سبب الأخر
فباش نستنتجو ان واحد الحدث تسبب لنا في الحدث خصنا نعرفو الميكانيزم كيفاش هاد الحدث هذا تسبب في الحدث الآخر
استنتاج ديالنا تيكون غي متيكونش استنتاج منطقي هاد الفكرة هادي تتبان ليكم دابا شي حاجة بديهية مكاين لاش علاش نهضرو عليها ولكن راه كلنا
تنطيحو فهاد المغالطة المنطقية بزاف ديال المرات بلاما نحسو. واحد الحاجة خرى لي تا هي تتبان بديهية او ضرورية فهاد القضية السببية. باش يكون واحد
حدث تسبب في الحدث ضروري خاص يكون الحدث راه قبل من الحدث السبب ديما تيطرا قبل النتيجة
لكن حتى فهاد القضية هادي فقط اننا شفنا واحد الحدت طرا قبل من واحد الحدت متيعنيش ان الحدت اه هو لي تسبب في
وحتى هاد المغالطة هادي تنديروها بزاف فحياتنا تنشوفو واحد الحدث وموراه طرا واحد الحدث والعقل ديالنا تيلصق بيناتهم
وتيصحابنا راه هو اللي عطانا بوحدها التزامن نتاع جوج د الاحدات ما كافيش باش نديرو علاقة سببية والترتيب الزمني
كذلك ما كافيش اننا نديرو علاقات سببية
هاد المغالطة ديال اننا تنستنتجو ان واحد الحدت هو لي تسبب في الحدت فقط حيت الحدت طرا قبل من الحدث تتسمى
ولي الترجمة ديالها تتعني موراها اذن بسببها وهاد المغالطة نتاع من اكثر المغالطات
انتشارا في الحياة اليومية ديالنا. كاين واحد الفيلسوف الماني الإسم ديالو هانس. تيشرح لينا هاد المغالطة هادي بواحد القصة طرات ليه
حدري خنباخ هذا كان نصف يهودي. ومنين هتلر خدا في المانيا في الف وتسعمية وثلاثة وثلاثين راه بطبيعة الحال كان خصو يهرب
غادي يهرب فلول لتركيا او من بعد غادي يهاجر لميريكان. او تما غادي اولي تيقري فجامعة كاليفورنيا فلوسان انجليس. ريخنباخ واحد السبت بغا
باش يتفرج فالسينما غادي يدخل يتفرج فواحد الفيلم ديال الحرب وفهاداك الفيلم غتكون فيه واحد اللقطة نتاع واحد القنبولة قربات تفرقع فوسط القشلة ديال العسكر
البطل ديال الفيلم كان خدام تيحاول انه يوقف القنبولة قبل ما تفرقع والموسيقى ديال الاثارة خدامة وتطلع للكلايماكس المتفرجين كلشي
فالكرسي ديالو تيتسنى اشنو غادي يطرا فالسن اللي موراها. فهاديك اللحظة بالذات الكراسى بداو تيتزعزعو والحيوطا نتاع السينما تيمشيو ويجيو. وتيتسمع
وسط القاعة واحد الصوت كبير بحال تاع شي تفرقيعة. لي كانوا جالسين فهاد القاعات السينما وكانو تيتفرجو فهاد الفيلم كانوا منغامسين فالفيلم لدرجة ان
فعلا تيقو ان القنبلة لي تفرقعات وسط الشاشة راه اترات على الحياة الواقعية وهي لي بدات تتزعزعليهم الكراسا او تتدي الحيوطا او تجيبهم
فباش غتفسر انت جالس تتفرج فواحد القنبولة واش غتفرقع ولا لا وشوية تتسمع نيت الصوت نتاع الانفجار والكراسا تيتلاحو والحيوطا تيمشيو ويجيو. الجواب
وبالحقيقي راه هو هاديك القاعة د السينما كانت في جنوب كاليفورنيا لي كان طرا فيها واحد الزلزال قوي في نفس اللحظة نتاع القنبولة ولكن الدماغ
ديال الانسان مصايب بواحد الطريقة انه ديما تيحاول يقلب على السبب والنتيجة فهداكشي لي تيطرح له وفاش تيطرا واحد الحدت مباشرة بعد واحد
هدا تاخر الدماغ ديالنا تينقز على السور ديال المنطق وتيزرب يعطينا لي هما غير منطقيين تماما. كيما طرا فهاد القاعة دسينما
اما الأغلبية د المتفرجين الدماغ ديالهم ربط بلا ما يحس واحد العلاقات السببية بين القنبولة فالتصويرة وبين الكراسة تيتشخشخو وهاد المغالطة
تنديروها اكثر فاش تيكون واحد الحدث لي هو نادر وترا. مثلا شي صاحبك سلفك الطونوبيل ودازت سيمانة وتلاقيتي معاه في الزنقة وبدا تيقولك
عرفتي اصاحبي را هاديك الطونوبيل لي عندي عشر سنين وهي خدامة معمرها قالت اح ماعمر طرا ليا فيها شي مشكل معمرها شافت الميكانيسيان ولكن
من نهار سلفتها لك اصاحبي وانا تنسمع فيها شي اصوات فشكال مبقاتش عاجباني. باينة غيكون السبب غي نتا درتي شي حاجة للطونوبيل ديالي
اولا مثلا تلاقيتي مع شي صاحبك عاوتاني في الشارع وبدا تيعاود لك على عبد العالي. قال لك راه عبد العالي عرفتي ا صاحبي راه كان بحال الحمار. حياتو كلها تيدردك ما عمرني شتو مرض
ولكن راه غي مشينا كلينا فهداك الريسطو وهو يمرض موراها. باينما غيكون السبب غي هداك تيعطينا الماكلة مسمومة
راه فاش تطرا شي حاجة نادرة متطراش ديما ديما تنحاولو نفسرو علاش وتنحاولو نقلبو على شنو طرا قبل منها وغالبا تنقزو
لهاد نتاع راه هداكشي لي طرا قبل ماطرا هاديك المصيبة ولي كان مغاير لهاداكشي لي تيطرا عادة راه هو السبب الرئيسي المسؤول على هاد
ديك المصيبة الطونوبيل معمرها قالت اح او فاش سلفتها ليك خسرات اذن نتا السبب عبالي معمرو مرض وفاش كلينا فداك مرض اذن
وهو السبب استنتاجات لي تتقد تبان منطقية ولكن باش تكون منطقية بصح خصنا نكونو عارفين وضابطين الميكانيزم لي تسبب فهاديك النتيجة
فمثلا هاديك الطونوبيل تقد تكون فيها شي بياسة اللي فيها عشر سنين وغي مصادفة فاش لفتيها ليا تما هاديك البياسة غتبدا تخسر
علي مثلا يقد يكون سيمانة لي فاتت عاداه شي واحد بشي فيروس ولكن مابانش فيه الأعراض حتى مشينا كلينا فهاداك راه فقط حيت واحد
الحدث مورا واحد الحدث متيعنيش ان الحدث هو السبب
هاد المغالطة هادي تنطيحو فيها اكتر فاش تتكون الاحداث تتعاود فاش تنلاحظو متلا انه فينما بان لينا الحدت تيجي موراه الحدت
فاش تتكون هاد بزاف تتعزز الإيمان ديالنا بأن الحدث راه هو لي مسؤول على الحدث
وهاد الخطأ تنطيحو فيه حتى فاش تتكون عندنا يعني تنلاحظو ان واحد الحدت وواحد الحدت ديما تيطراو بجوج حنا
تنستنتجو خطأ ان راه يا اما الحدت اه هو اللي دار لينا اولا بي هو اللي دار لينا حيت ديما هاد الأحداث بجوج تيبانو لينا دقة وحدة ولكن كيما
كنا فالبداية دالفيديو ما تتعنيش تزامن نتاع واحد جوج ديال الأحدات ما تيعنيش ان واحد فيهم هو اللي سبب الآخر
كمتال على هاد القضية هادي متلا كاين واحد المرض سميتو لي هو واحد المرض تيضرب الرية وتنلاحظو ان الأغلبية لي فيهم هاد المرض
هدا تيكونو السنان ديالهم صوفر غالبا فاش تتلقى واحد مريض بهاد الإنفيزيما تتلقاه انه سنانو راهم صوفر الى بغينا نقزو
استنتاجات الغير المنطقية ونديرو مغالطة منطقية غادي نقولو ان واحد الإنسان لي متيعتنيش بسنانو سنانو صفر راه غادي يضربو المرض نتاع الإنفيزيما
اولا غنقولو العكس واحد لي فيه مرض الإنفيزيما راه تيأتر سلبا على الصحة ديال الفم ديالو وسنانو تيوليو صفر. ولكن هاد الإستمتاع
راه مغالطة منطقية بطبيعة الحال. ما تتعنيش فراه في المثال ديالنا اللي تنهضرو عليه دابا راه كاينة واحد الحاجة ثالثة هي
هي اللي تتسبب لينا فيهم بجوج واللي هي الكارو فالقارو هو اللي تيسبب لينا فنفس الوقت مرض الإنفيزيما والصفورية ديال الأسنان
المنطقية اللي هضرنا عليها فهاد المثال تاع السجائر تتسمى اولا اهمال سبب مشترك جوج
جوج د الحوايج تيطراو دقة وحدة متيعنيش وحدة فيهم تتسبب لخرى يقد يكون واحد السبب تالت خارجي مشترك بيناتهم شفنا دابا مغالطة
فاش تيكون واحد الحدث وتيطرا موراه الحدث وحنا تنغلطو تنستنتجو ان اه هو السبب ديال وشفنا مغالطات اهمال
السبب المشترك فاش تيكونو عندنا واحد جوج د الأحداث لي ديما تيطراو مع بعضياتهم وتنطيحو في المغالطة نتاعتي صحابنا واحد فيهم هو لي تيسبب الأخر
وتنساو امكانية وجود واحد السبب تالت لي هو مشترك بيناتهم تيتسبب فيهم بجوج. اجي دابا نشوفو واحد جوج مغالطات منطقية خرا
لي عندها علاقة بالسببية ولي تنطيحو فيها واخا فعلا تتكون واحد العلاقات سببية بين الأحداث. هاد الجوج ديال المغالطات نتيجة
ديال ان الأحداث لي تطرا في العالم الواقعي احداث لي تتكون معقدة ما تيكونش عندها سبب واحد تيكون عندها بزاف ديال الأسباب لي تتفاعل مع بعضياتها
ولكن العقل ديالنا حنا عادة تيتجاهل هاد التعقيد هادا وتيحاول يلقى غي سبب واحد لهداكشي اللي طرا المغالطة المنطقية
تتسمى اولا مغالطة التبسيط الزائد كمثال على هاد مغالطة التبسيط الزائد مثلا
واحد النهار كنت الشتا تاطيح بزاف وكتي سايق. شوية بانت لك واحد الطونوبيلا واقفة دايرة كسيدة ودايرين بها البشر بزاف. فيهم بوليسي فيهم واحد
هاد المهندس د الدولة فيهم واحد الأستاذ دلفيزيك وفيهم واحد المرا معصبة غي تتشير بيديها. غادي توقف الطونوبيل ديالك تهبط تسول وتبرقق شوية
باش تحاول تفهم شنو طرا البوليسي مثلا الى سولتيه على السبب دلكسيدا غادي يقولك راه الشيفور كان سايق بواحد السرعة فائقة. مهندس الدولة الى سولتيه مثلا على
السباب دلكسيدا يقد يقوليك ان البنية التحتية راه عيانة وأن داك الفيراج مكانش مصايب مزيان. الى سولتي متلا الأستاذ التلفزيك يقد يقوليك
ان البنو راه محكوك راه تمسح وبما ان الطريق ميهة بسبب الشتا السيد راه وخا برك علفران راه الاحتكاكات بين البنو وبين الطريق مكانش
خدامة مزيان وداكشي علاش دار كسيدة. ويلا سولتي مرات الشيفور لي تتشير بيديها متلا غتقوليك راه هاد ولد الحرام هدا عييت منهضر معاه يحضي الطريق والو
بغيت يشوف فيا ويغوت عليا كل واحد فهاد الناس هادو لي سولتيهم غادي يعطيك واحد السبب لي هو من بين الأسباب لي ساهمات فهاديك الكسيدة
ولكن كلهم تيطيحو فهاد المغالطة نتاع التبسيط الزائد تيضنو ان السبب لي عطاوك هو السبب الرئيسي وغادي يتجاهلو الأسباب الأخرى
اللي خلا هاديك الطوموبيل دير كسيدة راه كان خليط نتاع الأسباب المتعددة. او باش تكون انسان منطقي او تحدد بالفعل العلاقات السببية اللي كاينة فهاد
هاد الحادثة خاصك تاكد بلا را هاد الأسباب كلها راها ساهمات في الكسيدة. فراه الى عزلتي غي واحد من هاد الأسباب هادي وعليتي من القيمة
ديالو ونزلتي من القيمة نتاع الأسباب لخرا لدرجة ان هاد السبب لي عزلتي ولى هو السبب الرئيسي والوحيد بالنسبة ليك فراك طحتي فالمغالطة
ديال تبسيط الزائد
وهاد المغالطة تنشوفوها تتعاود بزاف فاش تيكون الموضوع هو المشاكل الاجتماعية. تيجي شي واحد تيقولك متلا اشتي راه السبب نتاع ان نسبة
الطلاق ارتفعت بزاف راه هو هاد الحركات نتاع حقوق المرأة. هادشي ما طرا حتى جا اللي حيد الدور نتاع المرا من الدار وخلاها تخرج تخدم
دمت فالزنقة السبب ديال هاد الطلاقات اللي ولينا نشوفو بزاف راه هو هاد
بطبيعة الحال هاد نتاع حقوق المرأة عندو واحد الدور في ارتفاع نسبة الطلاق حيت الأغلبية د النساء لي كانو قبل متبدا حقوق المرأة
واللي كانوا جالسات في الدار وما عندهمش القدرة المالية انهم يعيشوا راسهم براسهم يا اما بسبب انها ما قارياش اولا ان المجتمع الثقافة ديالو ما تتسمحش
بأن المرا تخدم بزاف من هاد العيالات كانوا صابرين على المشاكل الزوجية لي عندهم كانوا صابرين على التعسف نتاع الرجال ديالهم مثلا ما مرتاحين
مكاينش فالزواج ديالهم ولكن معندهومش اختيار اخر حاجة غادي يفكرو فيها هي الطلاق معندهم كي غادي يهزو راسهم او المجتمع كذلك متيرحمش المطلقات
ولكن فاش جا المضمون تاع حقوق المرأة ولات المرا عندها انها تقدر تخرج تخدم على راسها ولا تقد تكون مستقلة بذاتها وبطبيعة الحال
بحال العيالات اللي كانوا مضطهدات ما غاديش يصبروا على هداكشي. وغادي يطالبوا بالطلاق. ولكن في الحقيقة وبما ان الحقيقة ديما تتكون معقدة ولاسباب كثيرة فراه
ميمكلناش نقولو ان حقوق المرأة هي السبب الوحيد في ارتفاع نسبة الطلاق غادي نطيحو في المغالطة المنطقية نتاع التبسيط الزائد
وراه خصنا ندرسو العوامل لخرى كلها مثلا التغير نتاع الثقافة مثلا التعليم وزيد وزيد ولكن الناس لي تاطيح فهاد المغالطة المنطقية
هي غادي تاخد واحد سبب من الأسباب اللي ماعاجبهاش وغادي ترفع له من القيمة ديالو وغاتنزل من القيمة ديال الأسباب الأخرى وغاتبقى تقولك راه السبب نتاع كثرة الطلب
را هو هاد حقوق المرأة اوكي ندوزو للمغالطة الرابعة واللخرة فهادشي نتاع السببية هاد المغالطة المنطقية تاطرا فاش تيولي عندك واحد الخلط
ما بين سبب سبب ضروري وما بين واحد السبب السبب كافي فواحد ضرورية
باش تكون عندك واحد تيعني ان ما يمكنش تطرا الى ما كانتش عندنا الا ما كانتش عدنا
راه معندناش حتى الاحتمال باش تكون عندنا بي. ولكن هذا متيعنيش ان بوحدها راها كافية باش تجيب لنا
كمتال على هاد القضية هادي متلا الأكسجين الأكسجين شي حاجة ضرورية باش تكون عندك العافية ميمكنش تكون عندك العافية
بلا ما يكون عندك الأكسجين ولكن هادا ما تيعنيش ان الأكسجين بوحدو راه كافي باش تكون عندك العافية الأكسجين ضروري ولكن
كاين ماشي كافي باش تكون العافية
الحالة التانية هي فاش تنقولو راه واحد كافية باش يكون عندنا فهاد الحالة تنعنيو انه الا كانت عندك غي
بوحدها راه كافية باش تصايب ليك ولكن تقد تطرا خرين لي معندهومش علاقة
كافية بوحدها باش تعطينا ولكن في نفس الوقت راه كاين خرين مستقلين على لي تاهوما يقدو يعطيونا
كمثال على هاد الحالة هادي الى جبتي الأرقام نتاع صحاح راها كافية باش نتا غادي تولي مليونير اذن انك
كجبتي الأرقام كلها صحيحة فحد داتها كافية باش انك تولي مليونير واخا را ما تيلعب غي الهبيل الإحتمال باش تجيب الأرقام كلها صحيحة
ونفس الاحتمال طاح عليك باليزا فيها مليون دولار من السما. المهم الى جبتي الأرقام كلهم سبب كافي باش تولي مليونير. ولكن راه ماشي هو السبب الوحيد
عيد باش انك تولي مليونير كاينين اسباب اخرى لي الا درتيها تا هي غادي تقد تولي بها مليونير. مثلا تصايب شركة وطورها وتبيعها لجوجل
تخترع شي حاجة اللي محتاجاها السوق تشفر بنكة ولا دبري على شي امير سعودي تجيب الأرقام دالوطو هوما هادوك سبب كافي ان
كتولي مليونير ولكن ماشي سبب ضروري باش تولي مليونير والمغالطة المنطقية لي تنديروها بزاف هو اننا تنخلطو ما بين سبب
وضروري وسبب كافي
فمثلا عندك واحد البنيتة صغيورة وشريتي ليها واحد النبتة فحبيق دازت شي يامات وجات عندك بنتك هازة هاديك النبتة كلها دابلة كلها
النبتة ماتت والبنت ديالك تتبكي وتتسولك راه معرفتش علاش النبتة ماتت راه كنت تنسقيها وتنعطيها الما يوميا
الما راه واحد الحاجة ضرورية باش تبقى النبتة حية ولكن الما بوحدو راه ما كافيش السبب ضروري ولكن ماشي سبب كافي
نبتة باش تبقى حية خصها مثلا الضو ديال الشمش خص التربة ديالها يكون فيها مواد غذائية وزيد وزيد والمغالطة المنطقية لي طاحت فيها البنيتة ديالك هي
خلطات ما بين سبب ضروري وسبب كافي يسحابها راه غي الباب بوحدو كافي باش يخلي النبتة حية هاد المغالطة هادي تنديرو حتى
ديالها فاش تيصحابنا ان راه واحد كافية راها ضرورية مثلا دخلتي للكوزينة ولقيتي واحد الطبسيل ممغسولش محطوط تما
غتعيط للبنيتة ديالك غتسولها علاش حطيتي هدا هنا مالو مامغسولش? والبنيتة ديالك غتجاوبك راه الغسالة د الماعن خدامة دابا معندي كيندير نحطو لداخل
المغالطة المنطقية لي دارت البنيتة ديالك عاوتاني هنا هو راه تيصحابها ان الغسالة ديال الماعن راها ضرورية باش يتغسل لينا
الطبسيل ما عارفاش بيلا را الغسالة د الماعن راها غي كافية باش نغسلو الطبسيل ماشي ضرورية حيت كاين طرق خرى باش نغسلو الطبسيل متلا
نحلي الروبيني وغسليه بيديك اوكي دابا راه سالينا ربعة نتاع المغالطات المنطقية اللي تنطيحو فيها ديما واللي عندها علاقة بالسببية
مغالطة البوست هوك حدث اطرا موراه حدث اذن راه مسؤول على مغالطة اهمال واحد السبب مشترك حدث
او الحدث ديما تيطراو بجوج اذن را واحد فيهم مسؤول على لاخر او تنتجاهلو انه يقد يكون سبب تالت لي هو المسؤول عليهم بجوج مغالطة التبسيط
زائد فاش تطرا شي حاجة لي عندها بزاف ديال الأسباب ولكن حنا تنختارو سبب واحد وتنعليو القيمة ديالو وتنردوه هو السبب الرئيسي ومغالطة
الخلط بين سبب ضروري وسبب كافي
فكما العادة شكرا بزاف على الإستماع الى عجبكم الفيديو كليكيو على زر الإشتراك وعلى هاداك الجرس اللي حداه باش توصلكم الفيديوهات المقبلة
الى اللقاء
