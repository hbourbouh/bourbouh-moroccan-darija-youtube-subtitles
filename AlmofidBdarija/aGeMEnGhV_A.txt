مرحبا بكم فحلقة جديدة من سلسلة تاريخ ملوك الفراعنة
الملك الفرعوني اللي غادي نهضرو عليه فهاد الحلقة واحد الملك من نوع خاص والإسم ديالو الإسكندر الأكبر
فاش بدات تاطيح الحضارة المصرية تعرضت لمجموعة نتاع الاستعمارات من الحضارات الخارجية. مصر تعرضت للهجوم من طرف الليبي
من بعد غادي يجيو النوبيين وغادي يخرجو الليبيين من مصر من بعد النوبيين غيحكموها الاشوريين مور
غايجيو عاوتاني البابليين ومورا البابليين غايجيو الفورس. ولكن من بعد المرحلة نتاع الفورس غاتجي المرحلة
نتاع الاغريق وهاد المرحلة ديال الإغريق غتكون هي المرحلة الأخيرة للحضارة المصرية تحت حكم اجنبي واليوم غنهضرو على
حاكم اجنبي حكم الحضارة المصرية. غنهضرو على الإسكندر الأكبر
كاينة واحد الأسطورة ماشي حقيقة بطبيعة الحال ولي تتهضر على الإسكندر وتتقول لينا ان الإسكندر الأكبر كان مصري في الأصل
ديالو وهاد الأسطورة تصيبت كمحاولة باش يردو الإسكندر الأكبر كملك شرعي لمصر. الأسطورة تتقول لينا ان
اخر ملك مصري حكم مصر ولي كان الإسم ديالو نيكتانيبو التاني كان هرب من مصر بسبب الهجوم ديال الفورس
المقدونية وتما فمقدونية غيفتن الأم نتاع الإسكندر الأكبر باش تنعس معاه حسب هاد الأسطورة الأب
نتاع الإسكندر الأكبر كان فرعون مصري ولكن فالحقيقة
حنا تنعرفو شكون هو الأب الحقيقي نتاع الإسكندر الأكبر? الأب ديالو هو فيليب الثاني نتاع ماكدونيا. فهاد الحقبة التاريخية نتاع
فيليب التاني مكانتش شي حاجة سميتها الدولة الإغريقية كانت فقط واحد المدن اغريقية مشتتة ولي كل وحدة فيها عندها الحكم الداتي ديالها
مثلا من اشهر هاد المدن هادي كانت عندنا مدينة اثينا اللي كلشي تيعرفها كانت مدينة مستقلة سياسيا عندها الحكم الداتي ديالها بل
حتى الدستور الخاص ديالها كانت عندنا مثلا مدينة سبارطا كانت عندنا مقدونية مدن مشتتة مستقلة بذاتها وفيليب
الأب نتاع الإسكندر الأعظم غيجمع كاع هاد المدن الإغريقية تحت واحد المظلة عسكرية وحدة يكون عندهم جيش واحد فيليب التاني
هاديك الساعة كان تيحارب بشراسة ضد الفرس وكان محتاج لأي دعم يقد يلقاه فشي بلاصة ولكن فيليب التاني غادي يتم الإغتيال
ديالو وولدو الإسكندر الأكبر هو لي غادي يتولى الرئاسة العسكرية نتاع ماقدونيا. المسيرة نتاع الإسكندر غتكون فيها ثلاثة
تا نتاع المراحل الرئيسية المرحلة الأولى وهي الإسكندر كجينرال شاب قوي المرحلة الثانية هي الإسكندر كفرعون
ملك مصري والمرحلة الثالثة وهي الإسكندر كأسطورة كقصص خرافية المهم من بعد ما مات باه الإسكندر دابا
عندو عشرين عام بدا تا هو تيحارب الفرس والإسكندر كعسكري محنك غادي يغلب داريوس الثالث نتاع الفورس
كن تما هي نهاية الفرس صافي مبقاتش شي حاجة سميتها الفورس دبا الفورس ولات شي حاجة تاريخية الإسكندر قضا على الفورس
اسكندر من بعد هاد الانتصار العظيم ديالو غيقرر انه غيمشي لمصر. كان عندو بزاف نتاع الاختيارات بزاف دلبلايص لي يقد يمشي يتوسع فيهم
ولكن هو قرر انه يمشي لمصر فعلاش الإسكندر غادي يعزل مصر بالضبط? الإسكندر كان متشبع بالموروث الإغريقي ديالو
والإغريق القدام هاديك الساعة كانوا تيمجدوا الحضارة المصرية. كانوا تيقدسوا الحضارة المصرية. الإغريق في الكتب ديالهم مثلا كانوا ديما
تيردو السبب نتاع الإنجازات العظيمة ديالهم للحضارة المصرية. فراه الإغريق كحضارة مقارنة بالحضارة المصرية راه تتبان واحد الحضارة جديدة بحال
والله عاد بانت فمثلا الاليادة نتاع هومايروس اقدم تاريخ ديالنا عندها هو تقريبا تسعمية قبل الميلاد. ولكن الى شفنا الحضارة المصرية مثلا
خدينا سنيفيرو لي كنا هضرنا عليه في حلقة سابقة فراه كان بدا تيبني الأهرامات الفين وسبعمية سنة قبل الميلاد. الإغريق كانوا تشبعو بزاف بهاد
المصرية وكانوا تيشكروها على الإنجازات اللي هوما وصلوا لها. تيقولنا مثلا انهم تعلموا الرياضيات من الفراعنة. تيعاودوا لنا ان مثلا
كلشي تيعرفوه انه مشى لمصر فواحد الوقت من حياتو وتعلم تما الرياضيات. الإسكندر كان عندو واحد الحب دفين لمصر. وهادشي لي خلاه
مشي لتما او مغاديش يدخل لمصر كمستعمر غيدخل لمصر كمحرر حاجة خرا لي كانت هو الإسكندر لداخل ديالو كان تيحلم انه
يولي اله او باش يولي اله على الأرض خصو يولي فرعون فكيما هضرنا عليها فالحلقات السابقة المصريين القدماء كانوا تيألهو
لملوك الفراعنة ديالهم المهم قلنا ان الفرس هوما لي كانوا شادين مصر هاديك الساعة وكانوا حاكمينها بواحد القبضة من الفولاذ وواحد القسوة وواحد العنف
غادي يجي غايخرج الفورس من مصر والمصريين غادي يستقبلوا الإسكندر كمحرر تاريخ لي عندنا على الإسكندر تيقولينا انه طرات
ليه تلاتة الحوايج كبار مهمة فالحياة ديالو فمصر. الحدت لول هو انه كان مشى لواحد الواحة كان الاسم ديالها سيوة. الحدت التاني هو
انه بالفعل غيولي فرعون مصري والحدث الثالث هو انه غيبني مدينة الإسكندرية فأجي نهضرو دابا شوية على الحدث
لول على المغامرة ديالو فاش مشى لواحات سوى. هاد الواحة سيوة كان جات فواحد المنطقة نائية فالغرب نتاع النيل. تقريبا شي ستين كيلومتر
بعيدة على الحدود الليبية وباش توصل لهاد الواحة سوى من مصر كان خاصك تقطع واحد الصحراء قاحلة فمصر واحد الصحراء
اللي كانوا الناس ما تيزعموش يدخلوا لها. فمثلا كان واحد الحاكم فارسي كان الإسم ديالو الثاني. هاد الحاكم هذا كان حاول انه يدي
الجيش ديالو للواحة نتاع سيوة ولكن غيتلفو في الطريق فديك الصحرا وغادي يخسر خمسين الف من الجنود ديالو خمسين الف جندي
غيدخلو لهاد الصحرا ومغيعاودوش يخرجو منها اختفى الأثر ديالهم. واحة سيوة متيوصلوليهاش الطرقان
هاد خمسين الف جندي فارسي لحد الآن العلماء معرفوهومش فين اختفاو. واش كلاتهم شي عاصفة رملية? واش تلفو تما حتى ماتوا بالجوع
باقي لدابا تيقلبو عليهم. فكاين واحد الفريق دابا مازال تيقلب عليهم تيطلقو سرب نتاع الطائرات فوق الرملة ديال الصحرا. مجهزين بواحد
نتاع المعادن تيسكانيو الصحرا على واحد الارتفاع قليل لعل وعسى يلقاو شي سيف د الحديد ولا شي حاجة خمسين الف
جندي ضروري السيوفة ديالهم غيكونو مازال مدفونين تحت الرملة فشي بلاصة. المهم الوصول لهاد الواحة نتاع سيوة كان واحد الشيء مستحيل اولا
شبه مستحيل ديك الساعة والإسكندر وخا عارف الخطورة نتاع هاد القضية هادي كان مصر انه يوصل لديك الواحة علاش? الجواب هو
وان واحة سيوة كان فيها واحد الكاهن معروف. ففهاديك المرحلة التاريخية مصر كانت تتآمن بزاف بالشوافة. كان عندها بزاف د الأنواع
وانتع الشوافة كان عندهم مثلا حتى تماتيل اللي كانوا تيعتابروها شوافة. التماثيل د الألهة اللي كانوا المصريين القدماء تيعتقدو انها تتقدم
تهضر معاهم غالب الظن ان هاد التماثيل دالألهة الشوافة غي كان تيكون جالس موراها شي كاهن من كهنة المعابد المصرية تيجي بنادم تيسول
ولا شي حاجة غا طرا فالمستقبل تيجاوبو التمتال وتيمشي بحالو فالاحتفالات الدينية ديالهم كذلك كانوا تيحيدو الرؤوس نتاع هاد التماثيل تيديروها فواحد الحاجة
دايرة بحال العمارية تيهزوها الكهنة والناس تيمكن لها تقرب للرؤوس نتاع هاد التماثيل وتسولهم فمثلا عندنا واحد القصة مكتوبة خلاوها
المصريين تتعاود لينا ان واحد الكاهن من هاد الكهنة بغا يسمح في الخدمة ديالو ما بقاش بغا يولي كاهن وبغا يهاجر لواحد المدينة خرى باش
يدير هاد القضية كان خاصو ياخد تصريح من الالهة اثناء الاحتفالات غادي يقرب من العمارية من الراس نتاع هاد التمثال الشواف
قولو واش يمكن لي نسمح في المهام ديالي ككاهن ونهاجر بحالي لواحد المدينة خرى. لي عندنا تيقول لينا ان الراس نتاع التمتال غادي يتحنا شوية لقدام
غالب الضن ان الكهنة لعبوا بها هما لي حركوه حركوا العمارية والكاهن هنا غيعتابر هاديك التحنية هاديك كجواب بنعم الغريب
في الأمر ان المصريين القدماء كانوا تيخدمو هاد التماثيل للشوافة حتى في القضاء. والتمتال الى قال شي حاجة تتولي قانونية. فالناس
ديك الساعة كانوا تيتعاملو مع القضاء بجوج ديال الطرق عندك يا اما تتمشي لمحكمة عادية والقاضي هو اللي تيحكم لك يا اما
تمشي لشي معبد تتسول هاد تماثيل الشوافة والجواب لي عطاتو لك تيكون حكم قضائي تيقد يولي عقد قانوني مثلا طرا شي
مشكل بين جوج ديال الناس عاود باش يمشيو للمحكمة تيمشيو قدام واحد من هاد التماثيل هادي والحكم لي عطاهم التمتال لا رد عليه تيولي حكم قانوني
نافذ المهم الحضارة المصرية هاديك الساعة كانت تتآمن بزاف بالشوافة. ولكن الشواف اللي تنهضرو عليه دابا الشواف نتاع واحة سيوة
من نوع اخر مكانش تمتال كان انسان كان واحد الكاهن من مجموعة الكهنة تما وهاد النوع د الشوافة الانسان هما لي كان
والإغريق تاهوما تيآمنو بيهم فحتى الإغريق كان معروف عليهم انهم تيستاشرو مع الشوافة ولكن بنادم ماشي تماثيل بحال المصريين
مثلا من اشهر الشوافة نتاع الإغريق كانت واحد الشوافة نتاع واللي كنهضر عليها سقراط في المحاكمة الشهيرة ديالو هاد الشوافة هادي
تاع دلفي لي كانت مرا كانت تتكون ديما مرفوعة ديما محشة فاش كانت تتعطي التنبؤات ديالها فالبلاصة لي كانت تتجلس فيها هاد الشوافة كان فيها واحد
تشق وسط الحجر ولي كان تيطلع منو واحد البخار كبريتي. غالبا هاد الشوافة كانت تتبوق. كانت تدوخ بهاداك البخار الكبريتي. او تتعطيهم
البؤات ديالها المهم قلنا ان الإسكندار حتى هو كان تيآمن بالشوفات
وغادي يقرر انه يمشي لهاداك الشواهف الشهير لي سمع بيه كاين فواحة سيوة. الروايات لي عندنا تتقول لينا ان الإسكان دار حتى هو غادي يتلف وسط
قرا هو ودوك الرجال لي كانوا معاه حتى غادي يقرب يموت. ولكن غيعتقوه واحد السرب نتاع الغربان كحل. الإسكندر قريب يموت وغادي يشوف واحد
السرب نتاع غربال كوحل وغادي يبقى تابعهم تابعهم تابعهم تابعهم حتى غادي يوصلوه للواحة نتاع سيوة. واحة سيوة كانت واحد الواحة
في الجمال وسط واحد الصحراء قاحلة دايرة بها. واحة خضراء عامرة بالآلاف نتاع اشجار النخيل. ووسط هاد الواحة كان واحد التل
الكبير اللي فالراس ديالو كاين واحد المعبد. المعابد المصرية هاديك الساعة كان فيها واحد التصميم دكي. كانت مصايبة بواحد الطريقة انه ما حد مازال
تتدخل من بلاصة لبلاصة محدك تتزيد تحس بالقداسة ديال المكان. مثلا برا تيكونو دايرين واحد الساحات واسعة وخاوية. واللي فيها كانوا
تيديرو دوك الاحتفالات الموسمية ديالهم من بعد تدخل لواحد لي عندها واحد السقف
وتيبداو يبانو لك واحد السلسلة نتاع البيبان واحد مورا واحد وهوما غاديين وتيسغارو فما حدك نتا دايز من باب الباب البيبان غادا وتتصغار
القداسة نتاع المكان غادا وتتكبر وفاش تتوصل اللي تيكون هو اقدس مكان فالمعبد تما تيكون محطوط تمتال دالإله وهاد
هدا اللي هو اقدس منطقة فالمعبد يلاه واحد العدد قليل من الكهنة دالمعبد اللي تيكون عندهم الحق انهم ادخلوا تما فغالب الظن ان الإسكان دار براسو
هاديك الساعة فاش وصل ماكانوش خلاوه يدخل لأقدس مكان فالمعبد الإسكان دار بطبيعة الحال بما انه جا يزور المعبد كان خصو يجي
ويجيب معاه ففي التقاليد الإغريقية ديالهم متلا كانوا تيجيبو معزة اولا حولي بحال داك الهيت اللي مزال عدنا فالمغرب دابا الوالي كدا الوالي
كدا فالمهم تيجيبو معزة اولا حولي تيدبحوه وعلى حسب الطريقة باش غوتات هاديك المعزة ولا الحولي والطريقة باش سال الدم من بعد
الدبيحة تتحدد واش الشواف غيقبل انه يعطيك جواب اولا لا? واش الأضحية ديالك مقبولة ولا لا? يعني تقد تضرب تمارة وتدي معاك حولي
تدبحو ليهم ولكن يغوت بشي طريقة ماشي هي هاديك يقولك سمح لينا اخويا رجع فحالك. الإسكندر دابا غادي يتلاقا بهاد الشواف الكبير. وغادي يسولو
وال واحد ضرب هاد تمارة كولها باش يسولو سؤال واحد. والسؤال كان هو
شكون با? الإسكندار بطبيعة الحال راه عارف شكون باه هو فيليب الثاني المقدوني ولكن الإسكندر باغي يولي فرعون مصري
وباش تكون ملك فرعون مصري خصك تكون ابن الشمس صرع ابن الشمس خاص الشواف نتاع المعبد يقولك بيلا راه كنت
ابن الشمس هاد الشواف نتاع سيوة كان سياسي عارف المصلحة ديالو فين كاينة فغايجاوب الإسكندر الأكبر بلا راه الأب
الاب ديالك هي الشمس الرحلة نتاع الاسكندر نجحات غادي يعلن راسو انه ابن الشمس
غيرجع لمصر غيولي فرعون غيولي اله. او donc بحال اي ملك فرعوني قديم. الإسكندر الأكبر حتى هو ولى تيكتب الإسم
وسط لي ما عرفتش شنو هوما يرجع للحلقات السابقة واحد الدوارة تتكتب فيها الأسماء الملكية فقط
غي هو الإسكندر غادي يلقى واحد المشكل مع الإسم ديالو باش يكتبو وسط هاد الهيروغليفية مافيهاش
الإسم ديالو فيه لي هي مكيناش في الهيروغليفية. الإسكندر غادي يصيب واحد الرمز هيروغليفي جديد. غادي ياخد جوج نتاع الحروف نتاع كا
واحد نتاع وعيولي تيكتبهم وحدة فوق وحدة بواحد الطريقة جديدة اللي غتعطينا النطق نتاع سميتو غتولي تتكتب بهاد الطريقة
الكسندر الي كأس اندر. الإسكندر حتى هو بحال الملوك الفراعنة لي سبقوه. غيبني معبد جديد فطيبة. باينة
ان الاسكندر متيق راسو وفعلا باغي يولي مصري. ماشي غي اغريقي تيمتل عليهم بالفعل كان باغي يولي مصري. الإسكندر كذلك من بعد
غايبني مدينة الاسكندرية الإسكندر على طول دالحيات ديالو كان بنى طناش لمدينة ولي كان الإسم ديالهم كلهم الإسكندرية طناش
المدينة كل وحدة فيهم سميتها الاسكندرية. ولكن الاسكندرية ديالو فمصر كانت حالة خاصة كانت الانجاز العظيم ديالو. الاسكندر
غادي يكلف هاد المهمة لواحد المهندس معماري كان مشهور ديك الساعة سميتو ديمقراطيس في الحلقات السابقة كنا ديما تنعاودو ان قدماء المصريين
مكانتش عندهم مع الملاحة البحرية مكتافيين فقط بالنيل. مكانوش تيغامرو بزاف في البحر المتوسط. الميناء لي كان عندهم على هداك الساحل
مكانش شي ميناء كبير بالنسبة ليه ومعندوش اهمية ولكن الإسكندر راه فرعون من نوع اخر الإسكندر مع ديمقراطيس غيبقاو تيتساراو فديك الأرض
الخاوية وتيعلمو فين غادي يدوزو الطرقان الكبيرة فين غتكون المراكز الكبيرة فين غتكون المعالم د المدينة باستخدام الحبوب الحبوب د القمح تيزلعوها
بغاو تيعلمو بها مثلا الطرقان كيفاش غتكون غادا ومنين غادة حتى لين غادة الإسكان دارو ديمقراطيس غيبنيو الإسكندرية بواحد الطريقة لي مثلا غادي
فيها من النسيم البارد لي تيجي من البحر الأبيض المتوسط. الشوارع والأزقة مبنية بواحد الإتجاهات لهاد النسيم البارد يقد يدوز فيها بسهولة
وفي الساحل الإسكندر غادي يحط لينا واحد الميناء كبير على عكس العادة نتاع البنوك لي قبل منو ميناء كبير لي تينفتح على العالم ميناء
على التقاليد والطريقة الاغريقية اللي باغين ينفتحوا على العالم ماشي ينغلقوا على ريوسهم كيما كانوا المصريين القدماء المصريين على الرغم من العظمة
ديالهم ديك الساعة كانوا مغلوقين على راسهم مكانوش تيبغيو اسافرو بزاف. ديما كانوا منعازلين على راسهم واحد الصحرا قاحلة من واحد الجهة لي تتحميهم او
اخرى قاحلة من الجهة لخرى عاوتاني باش تحميهم والبحر الأبيض المتوسط من الشمال باش يحميهم حضارة منعزلة سادة على راسها عايشة
بالنيل ولكن الاغريق لا الاغريق العكس كانوا تيبغيو ينفتحوا على العالم من اول الحوايج اللي فكر فيها الاسكندر هو واحد الميناء كبير اللي غينفات
على العالم الإسكندر من بعد ما تولى الحكم وبنى الإسكندرية غيعاود عوتاني يخرج من مصر. الإسكندر عندو تفكير استعماري باغي
عمر اي حاجة لقاها في الطريق ودابا فراه الإسكندر الأكبر كان من اعظم الجنرالات اللي عرفهم تاريخ البشرية كان عندو واحد الذكاء استراتيجي خارق للعبد
وكان تيعرف يتعامل مع العساكرية تيخليهم يتبعوه فينما بغا يمشي. والإسكندر الأكبر فهاد اللحظة التاريخية دابا عندو جيش لي متيشوفش فيه فقط
قائد تيشوفو فيه اله مصري الإسكندر دابا غادي يخرج تابعو واحد الجيش كبير فيه خمسين الف عسكري لي مكانتش شي حاجة ساهلة باش دير هاديك
ديك الساعة واحد الجيش غادي بواحد الوتيرة تقيلة او مكانوش تيديو معاهم غي العساكرية. الجيش د الإسكندر الأكبر داي معاه حتى العيالات ديالو
والمؤونة ديالهم حيت كنتي الا خرجتي فحملة عسكرية مع الإسكندر غي قول باي باي للمدينة لي خرجتي منها محال واش غتعاود ترجع ليها? الرحلات ديالو تتكون
وغالب الظن انه ما عمرك غترجع لمراتك وولادك. ديهم معاك حسن. الأغلبية دلعساكرية ما تيرجعو حتى تتفوت عشر سنين. والجيش العظيم
د الإسكندر دابا غاديين متوجهين في اتجاه الهند
باش تحرك خمسين الف جندي دقة وحدة غيكون عندك مشكل لوجيستيكي كبير غي الما مثلا كيفاش غادي دير تشربهم كاملين واخا تلقى جوج نتاع الآبار
كبيرة ما غتكفيهمش او باش يحل هاد المشكل الإسكندر كان تيعمر بعض البواخر البحرية كلها عامرة غي بالما او غادة على السواحل جنب
الجيش ديالو وبالنسبة للماكلة الإسكندر كان تيخطط التحركات ديالو على حسب الغلة فين غتكون وفوقاش غتكون تيكونو عارفين
مثلا ان فهاد الوقت الفلاني فهاديك البلاصة الفلانية غادي تبان الغلة تيمشيو لديك البلاصة تيجمعو الغلة وتيعاودو يتحركو الهدف لي موراها عاود
رحلة طويلة تقيلة ولكن موقفوش بقاو فعلا غاديين حتى وصلو للهند غيدوزو فيها على بابي لون غيدوزو فيها على سوسة
تا غيوصلو للهند الإسكندر الأكبر معمرو تغلب فحياتو ولكن تكرفص على الجيش ديالو مسكين غيوصلو للهند الجيش ديالو قاليه صافي
عطينا حمارنا عيينا صافي باراكا علينا بغينا نرجعو بحالنا الإسكندر مزال فيه ميزيد لقدام مزال باغي يتوسع ويستعمر ولكن
دخل الرغبة نتاع الجيش ديالو وغيقول ليهم صافي يلاه نبداو نوجدو باش نرجعو والرحلة د العودة كانت واحد الرحلة خاصة راه بزاف د العساكرية د الجيش
بقاو معاه عيالات فديك المناطق اللي استعمروها وتجوجو بيهم ودايينهم معاهم دابا وفهاد الرحلة فاش الإسكندر عرف بيلا وباش انك تستعمر شي شعب
بطريقة فعالة خاصك تخالط معاهم فالمصريين قبل الإسكندر مكانوش تيبغيو يتخلطو مع الحضارات الأخرى مصريين كانوا تيحسو براسهم فوق
لي حداهم متيبغيوش يتجوجو منهم بزاف متيبغيوش يتخالطو معاهم بل متيبغيوش حتى يسافرو ويعيشو فبلايص خرا حتى هداكشي ديال الاستعمار والتوسع مكانش عندهم
مع داكشي والسبب هو انهم كانوا تيآمنو بالحياة بعد الموت. فكانو عارفين انك ايلا متي فشي منطقة بعيدة متلا بحال سوريا بعيد على
لكن التحنيط باش يردوك مومياء راك غادي تفقد الفرصة ديالك في الحياة الأبدية الى ماتحنطيش ماغاتمشيش للحياة الأبدية المصريين شادين تيقارهم
وتيعيشو فمصر تيموتو فمصر تيتحنطو فمصر. وهاد المشكل كان حتى عند السفراء دمصر فالدول الخارجية مكانوش تيحملو الخدمة ديالهم. كانوا ديما خايفين انهم
ويتقولبو يموتو فبلاصة خارجية ميتحنطوش وهزهم الما فالحياة الأبدية ولكن الإسكندر الأكبر كان مختلف كان تيشجع العساكرية
ديالو فينما مشى انهم يتخالطو ويتجوجو بالعيالات نتاع الأماكن المستعمرة. في رحلة الرجوع ديالو من الهند قلنا ان بزاف د العساكرية ديالو جايبين
جهات جداد وعندهم وليدات جداد في الطريق
فهاد الرحلة نتاع الرجوع قبل ما يوصلو لمصر فاش وصلو البابلون الإسكندر غادي يمرض. الروايات التاريخية تتقول لينا انه ضرباتو
واحد السخانة لواحد المدة طويلة العلماء مازال ما عارفينش بالضبط اشنو هو المرض اللي ضربو ولكن شي مرض اللي دار ليه السخانة لواحد المدة طويلة وهنا
عرفت بلا الإسكندر راه يمكن راه غادي يموت. الجنرالات ديالو غادي يديرو واحد الإجتماع غادي يدورو به. هو متكي على الفراش ديالو دايرين عليه
ليه وغادي يسولوه الإسكندر دابا راه استعمر الأغلبية نتاع العالم المعروف ديك الساعة امبراطورية قدها قد الخلا الجنرالات
غيسولوه شكون غادي يخلفك وشكون غادي يشد هاد الامبراطورية موراك? هنا الإسكندر غيجاوبهم كل برودة غيخلفني الأصلح
ما يعطيهم تا شي سمية الحكم غيمشي للأصلح والأقوى. الإسكندر غيموت ما غيخليش السمية نتاع شكون لي غادي يخلفو من بعد. الجنرالات بداو
يتشاوروا بيناتهم فلخر غيوصلو القرار الإمبراطورية راه كبيرة بزاف وباش متنوضش مشاكل بيناتنا اجي نقسمو هاد الإمبراطورية
بيناتنا كل جنرال ياخد رقعة من هاد الامبراطورية الكبيرة بطبيعة الحال حنا القطعة الجغرافية فهاد الامبراطورية كلها اللي تتهمنا فهاد السلسلة هي
مصر فمصر من بعد الموت نتاع الإسكندر الأكبر غيشدها واحد الجنرالات من الجنرالات لي كان الإسم ديالو الأول
من بعد ما مات الجتة ديالو بقات محطوطة فباب اللون خلاوها تقريبا لواحد المدة سنة فكيفاش حافضو على الجسد ديالو لهاد المدة الطويلة هادي
فالإسكندر وخا كان فرعون مدارليهش التحنيط فكيما قلنا مدينة بابي لون ديك الساعة مفيهاش خبراء التحنيات المصريين
فعلاش غادي يخليو الجثة ديالو بعيدة لمدة سنة كاملة فبابيل. السبب هو انهم كانوا تيبنيو ليه واحد الضريح كبير متحرك
باش ينقلوه لمصر وهداك الضريح كان كلو مصايب من الدهب فخدات ليهم عام باش يجمعو ديك الكمية نتاع الدهب وينحتو ويبنيو هداك الطريح الذهبي
المتحرك اللي غادي ينقلوا به الجثمان نتاع الإسكندر لمصر. كانوا ضيعوا الوقت كذلك كان خصهم يجيبو النحاتين الواعرين اللي كانوا في اليونان. هاديك الساعة
غيجيبوهم من اليونان البابلون وهادشي تيورينا القداسة لي كانوا تيعطيوها للإسكندر مبغاوش يردو الجثة ديالو كيما هي هكاك لمصر هاد الضريح المتحرك
اللي صايبوا الإسكندر
كان مصايب بواحد الطريقة لي هو فنفس الوقت ضريح وفنفس الوقت معبد وفالجدران الدهبية ديالو ناقشي لينا نقوش لي تتشكل لينا الانتصارات
نتاع الإسكندر الأكبر كاينة بعض الروايات لي تتعاود لينا كيفاش انهم ردوا هداك الضريح لمصر كان واحد الضريح كبير لي كانوا عندو الروايض وجارينو
واحد العدد كبير نتاع الحمير وكل حمار فيهم كان عندو واحد الناقوس نتاع الدهب تيقلقل هاد النواقص كان الهدف ديالها هو يعلمو كل مدينة
لا راه الإسكندر الأكبر راه قرب ليها منين وصلوا بالجسد ديالو لسوريا بطل يموس لي عاد هضرنا عليه لي كان جنرال نتاع الإسكان
وكان صديق ديالو صديق عشيرو من الصغر غيخرج معاه واحد الجيش بحالا غادي يستقبل الجسد الإسكندر ولكن هنا غطرا واحد المفاجأة
بطلة يموس بالجيش ديالو غيسرق الجسد نتاع الإسكندر الأكبر. غيخرجو من هداك الضريح الدهبي ديالو. غيديه معاه لمصر
السؤال هو علاش بطليموس دار هاد القضية? الجواب هو ان الإسكندر الأكبر ولى اسطورة ولى ومدينة الإسكندرية لي بناها الإسم
غتزاد وتطلع القيمة ديالها الى الجسد ديالو تدفن فيها. بطلة يموس الجنرال غيسرق الجسد. غيديه ويدفن
في الاسكندرية عندنا بعض الروايات تتعاود لينا فين راه مدفون تتقول لينا ان بطلة يموس غيحط الجسد فلولفيس واللي
كانت ديك الساعة هي العاصمة الإدارية د مصر. حطو تما مؤقتا على ما يبنيو ليه واحد الضريح. في الإسكندرية. واحد القبر لي غيسميوه صوم
واللي تتعني بكل بساطة بالاغريقية الجسد. الروايات تتقولنا ان الجسد ديالو راه مدفون في الملتقى نتاع جوج الطرقان الكبار
لي تبنات عليهم الاسكندرية تتقول لينا ان بطليموس خدا سنوات باش بنى هاد الضريح هو انهم فاش سالاو غيجيبو الجثة د الإسكندر عاوتاني
من غينقلوها للإسكندرية. غي هو المشكل اللي كاين دابا هو ان الجسد ديال الإسكندر الأكبر اختفى. تا واحد ما عارف بالضبط
ضبط مكان الدفن ديالو فين جا. المقبرة ديالو راه مخبعة فشي بلاصة تما فالإسكندرية. ولكن بما ان المدينة تبدلات مامعروفش بالضبط المكان. واللي لقى هاد
مقبرة را غيكون الاكتشاف ديالو من اكبر الاكتشافات الحديتة فمصر. مقبرة الاسكندر مخبعة لينا فشي ظلمة من ظلمات التاريخ تحت الارض
فشي بلاصة فالإسكندرية مازالة تتسنى شي واحد يحفر عليها. فراه ملتقى الطرق الكبيرة دالاسكندرية القديمة اختفى دابا ما عارفينوش فين كاين
فاش بناو الاسكندرية الجديدة فوقو. كاين روايات خرا تتقولنا ان الحكام الاغريقيين لجمهور الاسكندر راه كانوا جبدو التابوت ديالو الذهبي
دوبو هداك الدهب وبدلو التابوت ديالو بواحد التابوت جديد مصايب بالكريستال عدنا روايات تتقول لينا ان كليوباترا ورات
سد الإسكندر لشي واحد فواحد اللحظة ولكن فين بالضبط? مازال تا واحد ما عارف
الموت د الإسكندر الأكبر كان واحد البداية جديدة لواحد النوع جديد نتاع الحكم فمصر. فتلتمية سنة كلها لي جات من موراه مصر
لو تيحكموها الاغريق ولكن هادشي غيكون موضوع نتاع الحلقة الجاية ديالنا فكيما العادة شكرا بزاف على الاستماع والا عجبكم الفيديو
شاركوا في القناة باش توصلكم الحلقات الجاية. الى اللقاء

