مرحبا بكم فحلقة جديدة من سلسلة الحرب العالمية التانية الحلقة لي فات كنا هضرنا على عملية اسد البحر والتخطيطات
كانت تديرها المانيا باش تلقى شي طريقة باش تهجم على بريطانيا. وشفنا كذلك التخطيطات اللي كانت تديرها بريطانيا باش دافع على راسها في حالة
تا الى طرا شي هجوم الماني وشفنا ان الطرفين بجوج وصلوا لنفس النتيجة فاللخر الساروت نتاع الانتصار فأي معركة جاية بيناتهم هو
تفوق الجوي المانيا كان عندها جيش ارضي قوي ولكن ما يمكنلهاش دوزو لبريطانيا من غير الا ضمنات التفوق الجوي وقدات
الرواية البريطانية قبل ما تبدا دوز الجيش ديالها. عملية اسد البحر لي كان تيخطط لها هتلر ما يمكنلهاش تبدا
حتى يطرا التفوق الجوي وبريطانيا كذلك من الجهة لخرى عارفة ان الجيش الارضي ديالها ضعيف مقارنة مع الجيش الالماني ويلا مشى الجيش الالماني وصل
الأراضي البريطانية بريطانية مشات خلا. الطريقة الوحيدة باش يقدو يحافظو على بلادهم وعلى المستقبل ديالهم. هو يحافظو على التفوق
الجوي اللي كان عند الا مشى ليهم التفوق الجوي مشى ليهم كلشي كلشي كان تيتسنى هاد المعركة الجوية فوقاش
غادي تبدا وبالفعل غادي تبدا وغتسمى معركة بريطانيا اللي غادي نهضرو عليها في الحلقة د اليوم
معركة بريطانيا غادي تبقى على طول الصيف والخريف نتاع الف وتسعمية وربعين من حتى لأكتوبر
المانيا وبريطانيا فاش بداو تيستعدو وتيخططو لهاد المعركة الجوية. بريطانيا غادي تلقى راسها بيلا عندها بزاف نتاع مقارنة
مع المانيا نتاع بريطانيا هاديك الساعة كان تيقودها واحد سميتو هيوداودين هاد هيوداودين كانساهم في تاع واحد
جوج د الأنواع د الطائرات مقاتلة من الطراز الرفيع لي كانوا عندو بريطانيا هاديك الساعة
الطيارة المقاتلة اللولة كان الإسم ديالها
والطيارة المقاتلة التانية كان الاسم ديالها هاد الطيارات كانت السرعة ديالهم تتقد تفوت بسهولة خمسمية كيلومتر فالساعة
طائرات مقاتلة لي كانت مسلحة مزيان وكانت متقدمة تكنولوجيا وتتقد تنافس بل تقد تفوق على الطائرات الألمانية
بريطانيا فاش ولات عارفة ان الهجوم الألماني راه جاي الوتيرة ديال التصنيع نتاع هاد الطائرات غادي تضاعف مرات ومرات
لي كان شاد بريطانيا هاديك الساعة فاش عرف بان التفوق الجوي هو المفتاح ديال الانتصار في اي معركة جاية مع المانيا غادي يصايب واحد
وزارة جديدة ديال تصنيع الطائرات وزارة نتاع تصنيع الطائرات وغادي يحط على الراس ديالها واحد البزنس مان كان مشهور ديك الساعة سميتو
غادي ياخد القيادة نتاع وزارة تصنيع الطائرات فماي الف وتسعمية وربعين. غادي يبداو
واحد الحملة كبيرة نتاع تصنيع الطائرات لدرجة ان بريطانيا ولات تتصنع عدد الطائرات اكبر بكتير من هداكشي لي كانت تتصنعو
اسبانيا فهاديك الساعة بالضبط وصلوا لدرجة انهم كانوا تيصنعوا فواحد البيريود ربعة الطيارات بريطانية مقابل كل طيارة المانية تتصنع
بريطانيا عارفة ان القضية قضية حياة او موت وان تصنيع الطائرات هو اللولى عندها دابا
هتلر من الجهة لخرى كيما هدرنا عليها فحلقات سابقة كان ديما تيحاول ما امكن انه يخلي الاقتصاد الالماني اقتصاد مدني ماشي اقتصاد عسكري
في الحرب العالمية الاولى المانيا دارت واحد الاقتصاد عسكري لي خلا الاقتصاد المدني ياكل العصا اقتصاد عسكري لي كان تيجوع المواطن وتياخد ليه من كرشو
باش ينفق على الجيش. بطبيعة الحال الشعب ما صبرش بزاف ودار واحد الثورة. وهادشي اللي كان هتلر تيخاف منو هاد الساعة استفدت من تجربة الحرب العالمية اللولة. وبغى ان
انه كيما بغا يطرا غادي يحاول ما امكن يخلي الاقتصاد الالماني اقتصاد مدني بالدرجة الاولى وغيبقى يصنع الاسلحة ديالو بواحد الوتيرة اللي ما تتأترش
على الاقتصاد المدني ومتتجوعش الشعب. هتلر كان تيخاف من الثورة ديال الشعب. المهم فهاد المصانع البريطانية كنت
دامة ربعة وعشرين ساعة على ربعة وعشرين ساعة ما تتحبسش ما كاين غي صناع فالطائرات حاجة اللي ما عمر المصانع الألمانية دارتها طوال الحرب العالمية التانية
بريطانيا عاوتاني كان عندها واحد الحاجة تكنولوجية لي غتكون عندها واحد القيمة خيالية فهاد المعركة هادي. بريطانيا كانوا عندها الرادارات
الرادارات هاديك الساعة كانوا مازال ما منتاشرينش في العالم والرادارات غادي في بريطانيا واحد الخبير اسكتلندي خبير ديال اتصالات الراديو
وتكنولوجيا الرادارات كان الإسم ديالو روبرت واتسون واتس. بريطانيا غادي تمول واتس ان وات مع واحد الفرقة نتاع الخبراء
اللي كانوا معاه باش واحد نتاع الرادارات قبل ما تبدا الحرب. فراه في الف وتسعمية وسبعة وتلاتين بريطانيا كانت واحد السرية طويلة
الى نتاع الرادارات على طول الشواطئ الشرقية ديالها رادارات لي كانت اي طائرات تتحاول تختارق الغلاف الجوي البريطاني من هاديك
جهة بريطانيا قسموها لربعة المناطق نتاع الدفاع. وكل منطقة دفاع عندها الطائرات المقاتلة ديالها. باش تتقدر تحرك بسرعة وتوصل بسرعة
المنطقة اللي فيها الاختراق الجوي
فهكا كان خدام الرادارات الطائرات لي قربات تخترق المجال الجوي الرادار بالضبط هاديك القضية او
بسرعة المعلومات لواحد كان بريطانيا كذلك كانت مصايبة واحد الشبكة كبيرة ديال الناس لي تيراقبو السما بعينيهم باش
باش يعاونو الرادارات ايلا زقلو شي حاجة ولا باش تيزيدو يعززو هاديك المعلومة. بريطانيا كان صعيب يتختارق المجال الجوي ديالها بلا ما يكون عندها الخبار
بريطانيا غادي يكون عندها هاد الكبير ديال الرادارات لي مزال ديك الساعة متيتخدمش فدول اخرى. والمانيا غادي دير واحد الخطأ كبير
في الهجومات ديالها مكانتش تتسوق بزاف لهاد الرادارات. كانوا مرة مرة تيحاولو يطيحو شي وحدين ولكن معمرهم تكونسونطراو على هاد المهمة هادي
المانيا مازالا ماعارفاش القيمة الخيالية نتاع هاد الرادارات بالنسبة لبريطانيا
المانيا في استراتيجية ديالها ما نتابهاتش بزاف وما سوقاتش بزاف للرضارات. الكبير لاخر لي كان عند بريطانيا فهاد المعركة هادي
وهو انها كانت تتقد بزاف د الميساجات المكوديين اللي كان تيصيفطهم للجيش الألماني. هاد القضية كنا هضرنا عليها فواحد الحلقة فايتة
الجيش الألماني كان تيخدم واحد الماكينة سميتها باش العسكر تيتسافطو بيناتهم رسائل مشفرة. وكنا شفنا كيفاش ان بولندا كان
واحد الماكينة بسيطة فلول لي تتقد ديشيفري هاد ولكن مدارت بيها والو الماكينة تسيفطات عاوتاني لفرنسا زادو ديفلوباوها شوية
خدموها شي شوية وعاود صيفطوها لبريطانيا لي زادت التطوير ديالها مزيان حتى ولات كاع عامل مهم في الانتصار في الحرب العالمية
هي التانية اللي كانوا تيجيو من هاد الميساجات اللي خلاو بريطانيا تعرف ان المانيا عندها بعض المشاكل اللوجيستيكية بريطانيا عرفت ان
المانيا عندها مشاكل في البارجات ديالها عرفت بعض الخطط لي كانت تديرها المانيا باش تحاول دوز الجيش الأرضي ديالها عبر القناة الإنجليزية من بعد
فبريطانيا كان فراسها الخبار وكانت عارفة بعض المشاكل اللي كانت تتواجه الجيش الألماني هاديك الساعة بريطانيا كذلك غادي تعرف بالضبط فين كاين
بين المطارات العسكرية الالمانية لي كانت مخدماهم المانيا ففرنسا هاديك الساعة وكان عندها كدلك واحد الفكرة على المدى نتاع القوة نتاع
الطيران الجوي الألماني. كان عندها فكرة على العدد الطيارات اللي عند المانيا والتكنولوجيا اللي فيهم. ولكن هاد الماكينة نتاع
كانت ديما تتفشل في تحديد الأهداف الألمانية في بريطانيا. مكانوش تيعرفو الطائرات المقاتلة لي تتهجم من المانيا فين غادا بالضبط
على اشمن بلاصة باغا تهجم هاد المعلومات هادي مكانتش عندهم
ولكن الوجود نتاع الرادارات عند بريطانيا كان تيحل هاد المشكل شوية فوجود الرادارات وهاد الماكينات عطى بالفعل
لي بلا بهم كانت يمكن غادي تخسر هاد المعركة هادي
المرحلة اللولة ديال الهجومات الجوية الألمانية على بريطانيا ولي كان كلشي تيتسناها غادي تبدا فجويي فعشرة جويي الطائرات الألمانية
ولات تتبان على الشواطئ الشرقية نتاع بريطانيا
الطائرات الألمانية ولات تتهجم على المدن اللي فيها الموانئ البحرية مدن بحال وبزاف نتاع المدن الشاطئية
قرا تلاتة د السيمانات والطائرات الألمانية تتهاجم الموانئ نتاع الإستيراد والتصدير وتتهاجم مواقع الدفاع الشاطئية ولكن واخا هكاك
مزال مقدوش يخدشو القوة نتاع بريطانيا فهاد اللحظة غادي توزع الطائرات ديالها على طول الشواطئ الشرقية بغاو يكونوا
الدفاع منظم ومبغاوش الطيارات ديالهم كلها تحصل فبلاصة وحدة وتاكل العصا وفي تمنية غشت غادي تبدا الهجومات الألمانية على المطارات نتاع
السلاح الجوي البريطاني فهاد البيريود دابا مازال الطائرات الألمانية والطائرات البريطانية ما تيتلاقاوش بزاف فالسما مازال ما بداتش هاديك المطاردة
الشرسة والمناورات بين الطائرات لي كانت معروفة بها هاد المعركة هادي مازال ما بدا ما يسمى بمعارك الكلاب لي تتلاقا طيارة مع طيارة
وتيبداو شي تيري فشي وشي تيناور شي وشي تيسلت من شي ولكن واخا مازال ما بدات المناورات بين الطائرات بزاف المانيا خسرات مية طائرة
المانيا كانت تتخطط ان الغزو الفعلي ديالها غادي يبدا فخمسطاش سبتمبر. او فتلطاش غشت المانيا غادي تبدا بما كان يسمى بعملية النسر
هاد عملية النسر كان الهدف ديالها هو يهرسو القوة الجوية البريطانية فأقصر مدة زمنية ممكنة غايبغيو يحاولوا يشرشموهم بالخير
والأهداف نتاع هاد عملية النسر هادي لي كانت مكتوبة كانت هي المطارات بالسلاح الجوي طائرات البريطانية البلايص د المؤونة والطرق
تتجي منها المؤونة ويحاولوا يفرقعوا المعامل تاع تصنيع الطائرات وكيما تنشوفوا واحد الحاجة مهمة مدخلوهاش في الاهداف نتاع هاد
هاد عملية النسر عملية النسر مكانش من الأهداف ديالها الرادارات
الرادارات للقيمة الاستراتيجية ديالهم لا تتصور ما داخلينش في الليستة نتاع الاهداف د المانيا
المانيا فهاد عملية النسر غادي تشرشم مزيان الأهداف البريطانية. واخا المانيا تكبدات بزاف ديال الخسائر لبريطانيا. فرقعات اليوم
فهاد تقريبا شي مية طائرة مقاتلة بريطانية. ولكن واخا هكاك بريطانيا كان عندها واحد كبير اخر فهاد المعركة هادي
نتاع بريطانيا فاش الطيارة ديالهم تتاكل العصا تينقز من الطيارة بالباراشوت تيهبط بحالو تيعاود يرجع ياخد طيارة جديدة
بريطانيا تتخسر الطائرات ولكن ما تتخسرش بزاف. في الجهة المقابلة المانيا الى مشات حتى شي طائرة المانية طاحت
ما تيجي فين يوصل لرض حتى تيشنقو عليه الى مشدوش د بريطانيا تيشدوه الفلاحة بالمواس والجناوة والمناجل
المانيا تتخسر الطيارة وفي نفس الوقت تتخسر البيلوط. وهاد النقطة هادي كانت في صالح البريطانية. حيت المعركة طارية فوق بلادهم
فوق بريطانيا نتاع بريطانيا كانوا من الطراز الرفيع. الأغلبية ديالهم كانت عندهم شهادات من جامعات مرموقة في بريطانيا. هاد نتاع بريطانيا
ايطاليا كانوا تيتسناو جالسين في الفوطويات تيشربو قهيوة مقصرين مع بعضياتهم مرة مرة تيلعبو كرة برا وتيتسناو الإنذار فوقاش غادي يجي غي
طفر الصفارة بلا راه الرادارات شي طائرة المانية تيجريو للطيارات ديالهم وتيمشيو يتحاربو
ويلا شي واحد فيهم طاحت ليه الطيارة ديالو ما ماتش نقز بالباراشوت تيرجع عاوتاني يجلس في الفوطو ويكمل القهيوة ديالو ويتسنى عاوتاني ما تجيش شي انذار اخر ياخد
طيارة جديدة عاوتاني ويرجع يتحارب
فربعة وعشرين غشت مع التزايد نتاع الخسارات في الطرفين بجوج
اللفت وافا الطيران الألماني غادي يبدلو الأهداف ديالهم
وغادي يوليو تيتكونسونطراو فقط على المطارات العسكرية البريطانية. وهاد المرحلة كانت مرحلة حساسة في المعركة د بريطانيا. ففي الأواخر نتاع
البريطانية خسرات واحد العدد كبير نتاع الطيارات لي تفرقعو بسبب هاد الهجومات المركزة هادي الطائرات لي تتكون مباركية فهاد
هادي تتشرشم فهاد وصل العدد د الخسارات في الطائرات البريطانية كتر من هداكشي لي تتصنعو بريطانيا ولات بريطانيا
تتخسر عدد اكبر من التيارات مقارنة بداكشي لي تتقد تصنعو في نفس الوقت. وهاد القضية هادي غادي تبلبل الحكومة البريطانية مزيان. اول مرة
من نهار بدات الهجومات الألمانية ولى دابا تيبان الإحتمال نتاع الهزيمة كبير بزاف. الريسك ولى عالي. الحكومة البريطانية اول مرة غادي دخلها
خلعها مزيان وغتعرف بيلا راه المانيا لقاتها لقات المفتاح باش غتقد تحقق التفوق الجوي الى بقات هاد الهجومات الالمانية على المطار
العسكرية مستمرة بهاد الطريقة هادي مايمكنلهاش تسترجع القوة ديالها فكيما قلنا التصنيع مايمكنلوش يعوض الخسارة
الطيارات لي تاطرا. بريطانيا غادي تخسر تقريبا شي تلتمية طيارة ما بين ربعة وعشرين غشت وستة سبتمبر
خسارة اكبر من هداكشي لي خسراتو المانيا فهاد المرحلة هادي بالضبط
ولكن فسبعة سبتمبر بحال شي معجزة من المنظور نتاع بريطانيا الألمانية غادي تعاود تبدل تاع الأهداف
فكون استمرت بنفس الطريقة لي كانت دايراها كانت غتشرشم الرواية ولكن عاوتاني بدلات الأهداف ديالها وغادي تحول من
قصف المطارات العسكرية القصف نتاع مدينة لندن. الطيران الجوي الألماني. دابا غادي يولي يهجم على المدنيين
لندن هاد التغيير د الأهداف من المطارات العسكرية لمدينة لندن كان دارو لي كان مترأس الألمانية وصادق عليه هتلر
والسبب نتاع هاد الهجومات هادي لي غتبدا على لندن كان تيبان في الواجهة بحالا را هو شي رد فعل انتقامي على واحد الهجوم جوي دارتو
الطائرات البريطانية على برلين فراه كانوا واحد الطائرات المانية كانوا تلفوا في الطريق وغلطوا في الهدف ديالهم وبومبارداو واحد الضحية
الضواحي د لندن بالخطأ فبريطانيا ناضت كرد فعل
دارت هجوم جوي تاهيا على برلين وهتلر كذلك وجرين فاش شافوا ان الهجوم البريطاني دار على برلين قالوا تا حنا غادي نمشيو نهجمو
ولا لندن فهاد الهجوم ديال هتلر على لندن هاد الهجوم الجوي كان تيبان فالواجهة على اساس انه رد فعل انتقامي فقط ولكن فالحقيقة راه ما كانش فقط
انتقام ولكن كانت تحتو واحد الخطة استراتيجية. فألمانيا كيما قلنا مكانتش باغا ضيع الوقت بزاف وكانت باغا تقضي على التفوق الجوي
قرص بأسرع طريقة ممكنة فاش شافو ان الأمور تتستغرق واحد الوقت اطول من هداكشي لي كانوا تيتوقعوه كان هاد الهجوم على لندن المدنية
باش يجبدو بزاف نتاع الطائرات البريطانية تجي دافع دقة وحدة على لندن. عوض ما كل مرة يبداو يدابزو مع الطائرات البريطانية شوية هنا شوية
هنا شوية هنا داكشي تياخد الوقت بزاف هجوم على لندن غادي يجبدو بيه عدد كبير الطائرات البريطانية وغتكون الخسائر كبيرة فوقت صغير ويقدو يحسمو المعركة
دغيا فهاد الهجومات على لندن كانت فنفس الوقت رد فعل انتقامي او فنفس الوقت خطة عسكرية
اللي كان مترأس الألمانية واحد بو طحشة كانت عندو واحد الثقة زايدة فراسو وفالقدرات ديال الطيران الجوي ديالو فكانت واحد الجملة
كان ديما تيعاودها في الخطابات ديالو في المانيا كان تيقول ليهم راه ايلا طاحت شي قنبولة على شي مدينة المانية فراه انا ما سميتيش قورين سميتي
فهاد ماير كان واحد الإسم محتقر لي كان منتشر بزاف فألمانيا هاديك الساعة كانوا تيضحكو به بحال حنا دابا مثلا عندنا في المغرب شي وحدة تتقولك الى
بقات فيها را مسميتيش حادة تا هو بنفس الطريقة كان تيقول ليهم راه ايلا طاحت شي قنبولة على مدينة المانية راه مسميتيش ضحكو عليا
ياو سميوني ماهرين كان تايق ان المانيا تقد تهجم على بزاف ديال الدول وحتى شي دولة ماتقد تهجم على المانيا بريطانيا كما قلنا قبيلا
لا غادي تحنتو وغادي دير واحد الهجوم على برلين كرد فعل على داك الخطأ لي داروه الألمانيين فاش بومباردة ولندن واحد الشوية ومن بعد هاد
هجوم هدا على برلين غتولي الصحافة تضحك على غيوليو بالفعل تيضحكو عليه وتيكتبو عليه في الجورنانات يعاودو يسميوه تيسميوه ماير
المهم فهاد الهجمة الجوية لي دارتها بريطانيا على برلين جات فنفس الوقت لي كان وزير الخارجية د الاتحاد السوفياتي داير زيارة لبرلين
وزير الخارجية د الاتحاد السوفياتي الى تتعقلو عليه كنا هدرنا عليه فحلقات سابقة كان الاسم ديالو مولوتوف هو لي كان سنا مع ريبن تروب الالماني هداك الميت
الطاق الشهير بالاتحاد السوفيتي والمانيا اللي كان معروف بميثاق مولوتوف ريبن تروب. فريبن تروب كان تيستقبل مولوتوف في المانيا في برلين
في نفس الوقت لي غادي يبدا فيه الهجوم الجوي البريطاني. مولوتوف اوريبنت روب غادي تضطرو انهم يتخبعو وينزلو باش يكملو الهضرة ديالهم
تيعاود لينا في المذكرات ديالو على هاد الحدث هذا. تيقول لينا ان ريبن تروب فهاديك اللحظات بالضبط كان تيقوليه راه
ان يسالات تشرشمات هزها الما. او دابا خاص المانيا او الاتحاد السوفياتي نتافقو على كيفاش غادي يولي العالم من هنا للفوق. خصنا نتافقو على
العالم كيفاش غادي يولي من بعدما طاحت بريطانيا وهنا مولوتوف غادي يرد عليه غادي يقوليه الى كانت بريطانيا بصح سالات هزها الما شكون هادو
اللي تيبومبارديونا من الفوق وعلاش حنا مخبعين بحال الفيران هنا
فالمهم من بعد هاد الهجمات هادي لي طرات على برلين جرين وهتلير غادي يديسيديو انهم غادي يشنو هجومات على مدينة لندن. هتلر
كيما قلنا هاد رد الفعل مكانش فقط رد فعل انتقامي ولكن كان تحتو خطة عسكرية. فبالنسبة ليهم هاديك الهجومات لي كانوا تيديرو من قبل على
العسكرية البريطانية نجحت شيئا ما ودابا باش يختصروا الوقت ويحاولوا يقضيو على الطائرات البريطانية اللي بقات بطريقة سريعة هاد الهجومات
على لندن تقد تكون طريقة ناجحة باش انهم يرغموا الطائرات البريطانية باش تبان في السما كلها. صراعات جوية كبيرة بحال هادي غادي
اختصر الوقت وتسرع عملية الغزو لي كانوا تيفكرو يديروها من بعد
هتلر فنفس الوقت كان باغي يطيح شوية المعنويات نتاع السكان البريطانيين. كان تيصحاب ليه ان القصف نتاع الأماكن المدنية بحال لندن غادي يقتل
الروح المعنوية في الشعب غادي يعلنو الاستسلام ديالهم ولكن هتلر كان غالط فهاد الفكرة هادي القنابل لي كانت تاطيح على لندن كانت
بالعكس كانت تتزيد الروح المعنوية والقتالية والصبر نتاع الشعب البريطاني. المهم من بعد هاد الأوامر دهيت السما
تاع لندن لمدة عشر ايام غادي تكون عامرة بالطائرات الكحلة الألمانية لي جاية تبومبارديها
لندن كمدينة متقدمة هاديك الساعة كانت محصنة تا هي مزيان كانوا دايرين بها تقريبا شي الفين نتاع المدافع المضادة للطائرات
وكيما كانت المانيا متوقعة الطائرات نتاع تا هي غادي تبان بكثافة فالسما باش تجي تدافع على لندن
وهنا غادي تبدا بالفعل المعارك الجوية لي كانت تاطرا بين الطياير وباش كانت مشهورة هاد المعركة د بريطانيا
غادي تولي السماء د لندن بحال شي سامفونية
الطياير تاتشطح فالسما تاتناور وتراوغ وتهجم وتهرب ودور وتطلع وتهبط وبزاف منها تيطيحوا والخسائر فهاد المرحلة
غتكون خيالية خسائر كبيرة بالنسبة للطرفين بجوج لا بالنسبة لألمانيا لا بالنسبة لبريطانيا وبقات القضية غادا هاكا حتى للمنتصف نتاع
لا سبتمبر وهنا غادي تبان النتيجة. المانيا فشلات فتحقيق الأهداف ديالها
البريطانية ماتهرساتش الروح المعنوية د الشعب البريطاني ماتهرساتش غي غادا وتاتزاد
الطيران الجوي الألماني فشلات انها تحقق التفوق الجوي اللي كانت تتحلم به. والفشل ديالها فتحقيق التفوق الجوي
تيعني ان المانيا مغاديش تسمح للجيش الأرضي ديالها باش يختارق القناة البحرية الإنجليزية ويهجم على بريطانيا
فسبعطاش سبتمبر هتلر غادي يعطي الأمر بتأجيل عملية اسد البحر. ففي الأوراق مكتوب انه راه غي تم
التأجيل ديالها تم تأجيل عملية اسد البحر الغزو بريطانيا. ولكن في الواقع را كلشي عارف اش طاري. هتلر صافي عطى حمارو فهاد المحاولة
ولد غازو بريطانيا. هتلر ما باغيش يزيد يضيع معها الوقت. هنا بريطانيا بدات تتنفس شوية. وعرفات ان الغزو الألماني ما بقى
الجاي صافي. وهتلر حتى هو في الجهة المعاكسة بحالا ارتاح شوية. حيت غزو بريطانيا مكانش اصلا في البلانات ديالو فلول. فالمخطط
اللولة ديال هتلر كيما هدرنا عليها في الحلقات السابقة. مكانش فيها غزو بريطانيا مكانش طامع في بريطانيا. ولكن واخا هتلر اعلن التأجيل نتاع
عملية اسد البحر وانه مغيكونش غزو دبريطانيا ولكن الهجومات الجوية الطائرات الالمانية موقفاتش تحيدات فكرة الغزو نتاع
الجيش الألماني البريطاني ولكن مازال القصفات الجوية مستمرة. المهم فهاد المدة هادي المانيا غادي تخسر الف وتمنمية وتنين
وثمانين من الطائرات المقاتلة ديالها. البريطانية من جهتها غادي تخسر الف وميتين وخمسة وستين طيارة. خسائر خيالية
بالنسبة للمعطيات نتاع هاديك الساعة للطرفين بجوج. المهم حتى لهنا الهجومات كلها لي كانت تطرا كانت تطرا بالنهار. تاطرا
فالضو ديال الشمش فالتكنولوجيا نتاع هاديك الساعة مكانتش تتسمح للطائرات الألمانية باش انها تنيش على الأهداف بالليل ضروري خصها تشوف الهدف عاد تنيشاي
فتحديد الأهداف كان تيكون مانويل يعني تيشوف ويقيس داكشي ماشي الهجومات كانت كلها تتكون بالنهار وهادشي اللي خلا كذلك
ان الخسارات نتاع الطياير كانت عالية بزاف
وهذا هو الدرس لي غتعلمو المانيا فهاد المرحلة الهجومات الجوية بالنهار الا درتيها خصك تكون مستعد انه تكون عندك خسارات كبيرة
اجي دابا نشوفو شوية فهاد المعركة هادي كنقوى عليهم من الخطابات. كان عندو واحد فن الخطابة رهيب. والخطب ديالو
دخلات التاريخ ومازال تتعاود لدابا
ففهاد هادي فاش قال هادوك الخطب اللي كنا هدرنا عليهم في الحلقات السابقة بحال الخطبة نتاع اروع الساعات وبحال الخطبة نتاع را غنقاتلوهم
التواطئ وفي التلال ولكن اشهر جملة قالها فاش عرفوا ان المانيا عطات حمارها كانت هي هادي
واللي المعنى ديالها ماعمر فالتاريخ نتاع الصراعات الإنسانية مكان واحد العدد كبير
داير بحال هذا ممتن بحوايج كبيرة بحال هادي لواحد العدد قليل د الناس بحال هادو. هنا تيماني على نتاع
يعني بريطانيا كلها والشعب البريطاني كلو ممتن بالمستقبل دبريطانيا كلها لواحد العدد قليل ديال الناس لي هوما
نتاع عدد قليل ديال الناس فقط متلوا بريطانيا ودافعوا عليها فواحد المعركة لي كانت تتحدد المصير ديالها
فالمهم معركة بريطانيا سالات دابا مبقاش الخطر د الغزو الألماني ولكن مزال الهجومات الجوية د المانيا تتجي مرة مرة
فهاد المرحلة الجديدة المانيا غادي تبدل الاستراتيجية ديالها من الهجومات الجوية بالنهار وغتولي تتهجم بالطيارات ديالها على لندن بالليل
بطريقة عشوائية المانيا عطات حمارها مبقاش الهدف ديالها دبا هو اسقاط ولكن ولى الهدف ديالها
قط هو انها تبقى تفجر في المدنيين تاع لندن بالليل باش ما تخسرش الطائرات ديالها. هجومات ليلية لي ما فيهاش ما بقاتش اهداف استراتيجية
بحال المصانع ولا البنية التحتية ولكن ولى القصف عشوائي بالليل. هاد الهجومات الليلية كانت المانيا تتسميهم هجومات الرعب
كان باين ان الهدف الرئيسي ديالهم هو القاء الرعب في القلوب نتاع الشعب البريطاني. وفي نوفمبر المانيا غادي تزيد توسع هاد الهجومات
ديالها على مناطق اخرى كثيرة من غير لندن مدن كثيرة اخرى
وهاد الهجمات العشوائية الليلية غادي يطيح بسبابها بزاف نتاع المعالم التاريخية لي عندها واحد القيمة تاريخية عالية في بريطانيا الشعب البريطاني
ما طاحتش المعنويات ديالو بل زادت تقوات. ولا الشعب البريطاني لا العالم دابا ولا تيشوف في المانيا على اساس انها بربرية. همجية تتهجم
طريقة عشوائية وتتخرب كلشي بطريقة غير انسانية
اجي دابا نشوفو كيفاش كانت الحياة اليومية نتاع الناس نتاع لندن اثناء هاد الهجمات الليلية هجمات الرعب اولا كيما كانت تتسمى السكان
نتاع لندن فاش كانوا تيعرفو انه بالليل هاد الهجمات غادي تجي كانوا تينزلو تيباتو في ملاجئ الاختباء وتيباتو كلهم في الأنفاق نتاع
ميترو وترانات تحت الأرض كانوا تيبقاو جالسين في الأنفاق تحت الأرض وكل صغير تيكون معاه واحد البوليسي باش ينظم القضية وفاش تتبدا التفجيرات
والقنابل تاطيح على لندن فوق منهم تيتشادوا باليدين وهداك البوليسي تيبدا يغني ليهم وتيغنيو موراه اغاني بصوت عالي باش انهم يحاولوا
يتجاهلو الصوت نتاع التفجيرات اللي تترافق منهم وما يسمعوهاش وباش يبردو على بعضياتهم كذلك
فقبل ما ينعسو تيكونو ها لي تيقصرو كارطة ها لي تيلعبو الموسيقى ها لي تيتعاودو مع بعضياتهم تيحاولو يبردو الناس لي مخلوعة تتبكي
فواحد المشهد بحال شي فيلم خيالي يعني بالليل الأنفاق دالميترو كلها عامرة وتا واحد ما تيتسارى الفوق وفاش تيجي الصباح وتيعرفو ان الهجوم
الألمانية راه وقفات الطائرات الألمانية ما بقاتش تتسارى في السما د لندن تيوجدو راسهم تيخرجو من الأنفاق وتيمشيو يخدمو تيخرجو
والدمار اللي طرا فوقهم واللي مازالة الخدمة ديالو كاينة تيمشي يخدم تيخدمو بالصباح وتيتخبعو بالليل يسمعو التفرقيع هاد الغارات اللي
على لندن غادي تستمر لسبعة وخمسين يوم. سبعة وخمسين يوم نتاع خدم بالصباح وتخبع بالليل. خدم بالصباح وتخبع بالليل. هاد
غادي توقف شوية فاش غادي يدخل فصل الشتاء ولكن غتعاود ترجع عوتاني فاش غيجي مارسو ابريل. هاد الغارات الليلية طولات لدرجة انها
ولات شي حاجة روتينية بالنسبة للسكان تاع لندن. وهاد الغارات نتاع الرعب منجحاتش تا هي فتحقيق الهدف ديالها ومطيحاتش
المعنويات نتاع الشعب البريطاني
وفي الأواخر نتاع شهر ابريل الف وتسعمية وواحد وربعين والبدايات نتاع شهر ماي هاد الغارات الجوية الليلية بدات غادا بشوية وتاتنقص
وفلخر نتاع ماي وقفات الغارات تماما ولا السكات بالليل ما بقاش تفركع برا الطائرات الألمانية صافي ختفات من السماء
لندن فشنو طرا فيناهوما فين مشاو هاد الطيارات
والجواب هو ان هاد الطيارات هادي غادي تبدل الاتجاه ديالها مغيبقاش الهدف ديالها هو الغرب في بريطانيا ولكن غادي تبدل الاتجاه ديالها
للشرق هتلر صافي عطى حمارو لخر مع بريطانيا وبدا تيوجد لمرحلة جديدة في الحرب ديالو هتلر بدا دابا تيوجد القصعة د الكسكس
كسول كبيرة لي كان ديما تيتسناها بدا تيوجد لأكبر عملية عسكرية في تاريخ الإنسانية حتى لهاديك الساعة وهاد العملية مكانش
الإسم ديالها اسد البحر باش يغزو بريطانيا ولكن كان الإسم ديالها عملية بربروسة وكان الهدف ديالها هو الإتحاد السوفيتي
بياتي فالاستعداد لعملية بربروصة ضد الاتحاد السوفياتي كان هو السبب نتاع اختفاء الطائرات فسماء لندن والاتجاه ديالها للشرق وهادا عملية
بربروصة غتكون هي الموضوع د الحلقة الجاية. بريطانيا في الف وتسعمية وربعين والف وتسعمية وواحد وربعين. دوزات وحدة من اصعب
لحظات فالتاريخ البريطاني كلو بريطانيا قدات توقف امام الهجمات نتاع هتلر وقدات تفشل الخطة ديالو عملية اسد
البحر مغاديش دار وهتلير غادي يعطي حمارو وهادشي كامل دارتو بريطانيا بوحدها بدون الحاجة لأي مساعدات عسكرية خارجية
فكما العادة شكرا على الاستماع الى عجباتكم الحلقة كليكيو على صابوني باش توصلكم الفيديوهات المقبلة والى اللقاء

