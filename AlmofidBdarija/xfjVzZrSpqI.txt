مرحبا بكم فحلقة جديدة من سلسلة الحرب العالمية التانية. الحلقة لي فاتت كنا هدرنا على معركة بريطانيا وشفنا كيفاش ان المانيا فلخر
فشلات في تحقيق الأهداف ديالها فشلات في تحقيق التفوق الجوي على بريطانيا بلا التفوق الجوي هتلر مغاديش يقمر يصيفط
ديالو لبريطانيا عبر القناة البحرية الإنجليزية. شفنا كيفاش هتلر عطى حمارو فلخر وكيفاش ولى دابا تيتكونسونطرا وتيفكر فشي
الية غزو على الاتحاد السوفياتي عملية غزو لي غادي يسميها عملية بربروصة
فهاد الحلقة غادي نشوفو الاستعدادات والتخطيطات لي كان تيديرها هتلر باش يبدا هاد العملية دبروصة عملية لي غتكون اكبر عملية عسكرية
في التاريخ حتى لهاديك الساعة وغنشوفو كيفاش ان هاد عملية بربروصة مكانتش عملية عسكرية تقليدية الدافع الرئيسي فيها مكانوش فقط
طبيب جيوسياسية الدافع الرئيسي ديالها ما كانش هو فقط تحقيق كنا هضرنا عليه فحلقات سابقة وهو الاطماع
لي كانت عند هتلر في التوسع في الشرق باش ياخد اراضي جديدة و جديدة باش يحقق الاكتفاء الذاتي لالمانيا وللشعب الالماني. عملية بربروصة
كانت حرب ايديولوجية والأسباب ديالها اسباب ايديولوجية بالأساس. هتلر كان باغيها تكون حرب حتى الموت بين جوج نتاع الأرض
الانظمة الايديولوجية بغاها تكون حرب تطهيرية لي مكان تيسميه هتلر بالبول شوفية اليهودية
فبعض الحلقات اللي فاتت كنا هضرنا على التوجه الإيديولوجي نتاع هتلر وكنا شفنا كيفاش ان الاتحاد السوفياتي كان ديما شاغل ليه البال لا في الكتاب ديالو
كفاحي لا في الخطابات الأولى ديالو كان ديما تيقوليهم راه ضروري غادي يجي واحد الصراع لا مفر منه ما بين القوى
وانت على الحضارة ما بين العالم المتحضر اللي كان بالنسبة لهتلر هو المانيا النازية وما بين البولشوفيا اليهودية للمقر ديالها
هو الاتحاد السوفياتي كنا شفنا في الحلقات السابقة الاطماع اللي كانت عند هتلر باش يحقق يتوسع باش يجيب الاكتفاء الذاتي. شفنا كيفاش
فاش كان طامع في كولندا ياخدها بعملية كيفاش كان طامع في الأراضي لخرى د اوروبا الشرقية وكيفاش كان تيفكر وتيخمم في القصعة د الكسكسو الكبيرة
لي هي الاتحاد السوفياتي الفكرة دغزو الاتحاد السوفياتي فكرة قديمة كانت عند هتلر من نهار عقل على راسو فكرة لي كانت باينة
الخطابات القديمة ديالو كلها في الحملة الانتخابية ديالو في الكتاب ديالو وفي الاختيارات والوعود السياسية لي كان تيعطيها للشعب ديالو ديما
ودابا فاش هيتلير ضمن ديالو في اوروبا من بعدما خدا فرنسا ودول كتيرة خرا صافي مبقاش قاد يزيد يصبر على الاتحاد السوفياتي يديه
كتاكلو باغي يهجم على الاتحاد السوفياتي في اقرب وقت ممكن. هتلر في الكتاب ديالو كفاحي كان تيهضر بزاف على الاسباب لي
قلة المانيا تخسر الحرب العالمية الاولى. واهم هاد الاسباب بالنسبة لهتلر هو ان المانيا هاديك الساعة دخلات في جوج حروب في الجهات
بجوج في الحرب العالمية الاولى بالنسبة لهتلر اكبر خطأ دارو القيصر الالماني في الحرب العالمية الاولى هو ان المانيا كانت تتحارب في نفس الوقت
جوج نتاع الجهات مختلفين وهتلر كان ديما تيقولها ويكررها الحزب النازي ديالو خصو يتفادى هاد القضية هادي ميعاودش يدير نفس الخطأ تيقوليهم الحزب
حزب النازي ما خصوش يدخل فجوج حروب من الشرق والغرب فدقة وحدة
والسؤال هو علاش هتلر دابا باغي يدير هاد القضية هادي? بريطانيا راه مزال مطاحتش راه محتلهاش راه مربحش المعركة ديالو معها نقد
تنقولو انه راه مزال كاين الريسكو بريطانيا تقد تدخل فحرب مع المانيا على الجهة الغربية د المانيا. علاش هتلر غادي يتجاهل هاد القضية هادي
بالنصيحة لي كان ديما تيقولها ويكتب عليها وولى تيفكر يدير حرب مع الاتحاد السوفياتي. كاينة بزاف ديال الأسباب. فمثلا هتلر
فهاديك اللحظة كان داخلو شوية الوسواس على الحالة الصحية ديالو هو. فراه عندنا بزاف نتاع التدوينات نتاع الناس لي كانوا تيتعشاو معاه وتيتغداو معاه تيجلسو
تمعاه التدوينات لي تيتطلق عليها الإسم نتاع دردشة الطاولة. الأصدقاء دهتلير لي كانوا تيجلسو معاه تيدورو بيه وتيجلسو ياكلو معاه على الطبلة
كانوا تيدونو هداكشي لي كان تيقول. لي عندنا على دردشات الطاولة نتاع الف وتسعمية وربعين. تتقول لينا ان هتلر كان داخلو
تواس على الصحة ديالو وكان ديما تيسولهم اش غادي يطرا الى مت وانا مزال محققتش الهدف الاسمى ديال الحياة ديالي او مزال مقضيتش على البول شوفيا اليهودية
هتلر كان خايف يموت قبل ما يحقق هاد الهدف الإيديولوجي ديالو. هتلر خايف تقولبو الموت وباغي يشتت الإتحاد السوفياتي بأسرع
طريقة ممكنة بالنسبة لهتلر الى مات ومادارش هاد القضية بحالا حياتو ماكانش عندها معنى
السبب التاني هو ان هتلر كان تيقوليهم ان هاد اللحظة هادي هاد الوقت بالضبط هو احسن وقيتة يمكن لنا نهجمو فيها على الاتحاد السوفياتي
كان تيقوليهم بريطانيا راه متغلباتش. بريطانيا مطاحتش ولكن بريطانيا فهاد اللحظة راها ضعيفة ومعندهاش تا شي قوة باش تقد دير
شي هجوم علينا فأوروبا بريطانيا دابا راه غي طالبة التعادل ومتتشكلش شي خطر علينا. هتلر كان تيفكر واخا يهاجم على الاتحاد السوفياتي
بريطانيا مغتهاجمش المانيا من الجهة الغربية راه مغاديش يدير هداك الخطأ لي كان ديما تيهضر عليه المانيا مغاديش تدخل فحرب من جوج ديال الجهة
هتلر قنع راسو بلي راه يقد يتكونسونطرا على الجهة د الاتحاد السوفيتي دابا بلا ميسوق للجهة د بريطانيا وكيما قلنا هتلر كان تيشوف
الاتحاد السوفياتي فهاد المرحلة بالضبط تيشوف فيه راه في اضعف المستويات ديالو هادي هي الفرصة فوقما زاد تسنى فوقما راه الجيش
الأحمر نتاع الإتحاد السوفياتي غادي يزيد تيتقوى حيت الجيش الأحمر نتاع الإتحاد السوفياتي كانت طرات فيه واحد عملية تطهير كبيرة فألف وتسعمية
مية وسبعة وتلاتين وتمنية وتلاتين واحد العملية تطهير كبيرة اللي معقلش فيها لا على الريوسة الكبار نتاع العسكر ونتاع الاسطول البحري لا على
امردا كحل الفردة فمثلا من خمسة لي كانوا يلاه جوج لي بقاو فيهم حيين. ثلاثة قتلهم من خمسطاش نتاع
قادة الجيش اللي كانوا عندو قتل منهم تلطاش من تسعود نتاع الأدمرة الحربية قتل منهم تمنية بقا واحد
ومن سبعة وخمسين نتاع قادة سلاح الجيش قتل منهم خمسين بقاو سبعة. مية وستة وتمانين نتاع القادة د فرق الجيش. صفى منهم مية وربعة وخمسين
كلهم قتلهم نتاع الجيش كانوا سطاش قتلهم بسطاش كاملين ما بقى تا واحد. وزيد وزيد. هادشي غي فالريوسة الكبار نتاع العسكر
اما العساكرية الصغار مساكن مردة كحل الفردة صفى منهم كتر من ستمية الف واحد ستمية الف اعدام الجيش الأحمر
الاتحاد السوفيتي لا قادة لا عسكر تغربل مزيان ولى ضعيف بزاف
والجيش دابا محكوم بقبضة من فولاد من الحزب البولشوفي الجيش الأحمر هاديك الساعة دابا كانت عندو تقريبا شي ميتين لي مكانوش منظمين مزيان
وفهاد الجيش الأحمر بدا تيصايب نتاع المدرعات تماما كيما كانت تدير المانيا ولكن داكشي مازال ما واقفش على الصح حيت يلاه
بداو هاد في الف وتسعمية وواحد وربعين
الجيش الأحمر كان جيش كبير وشابع سلاح. الإتحاد السوفياتي فهاديك اللحظة لعدد الطيارات والطنوكة لي كانوا عندو. تقريبا قد العدد الطيارات
تطنكة اللي كاينين عند العالم كلو
والعدد نتاع العساكرية بلا ما تهضر ما تيتسالاوش. العسكر والعتاد العسكري والسلاح العسكري كتيرة العدد كبير
ولكن ualité والو ما كايناش. والتنظيم حتى هو ما كاينش. وهتلر كان عارف هاد القضية ما غاديش يخلعوا العدد. هتلر عاود
مازال عاقل على الهجوم لي دارو الاتحاد السوفياتي على فنلندا كنا هضرنا عليه فواحد الحلقة سابقة وكيفاش ان فنلندا وخا كان الجيش ديالها صغيور
قدات توقف بحال شي عضمة في الحلقة نتاع الجيش الأحمر الروسي. الجيش الأحمر بالأعداد الهائلة ديالو حصل مع فنلندا وما ربحها
حتى تكبد خسائر خيالية. فهاديك الحرب ديالو وهاداك الغزو لي دارو الاتحاد السوفيتي على فنلندا بين الهتلير وبين العالم
ان الجيش الأحمر واخا فيه العدد عيان
هتلر كانت عندو واحد المقولة مشهورة كان تيقولها ليهم فاش كان تيوجد للاتحاد السوفياتي. كان تيقوليهم را خاصك غي دق فالباب
والبناية المهترئة غادي طيح. فهكا كان تيبان ليه الاتحاد السوفياتي. بناية كبيرة ولكن مهترئة. الى دقيتي غي فالباب غادي
طيح غادي تفرتت
هتلر كان تيقوليهم عاود ان الريجيم نتاع الاتحاد السوفياتي مكانتش عندو شعبية فلبلاد ريجيم عامر فساد ومكروه من الشعب
بل حتى من الجيش ديالو. الجنرال الألماني هذا كان هو العقل المدبر في الغزو نتاع بولندا وفي اوروبا الغربية تا هي. غادي
يعاود يحطو هتلر كقائد لهاد العملية دبربروزة. والجنرال هولدر من بعدما ضرب الحسابات ديالو غادي يقوليهم ان الجيش الأحمر
ما غاديش يقد يوقف قدام الجيش الألماني المدة كتر من تمنية د الأسابيع عشرة د الأسابيع. التخطيطات العسكرية المعركة بربروسة كانت بدات
الصيف نتاع الف وتسعمية وربعين وفالاواخر د يوليوز كانوا راه صافي وصلوا بيلا راه صافي غادي الاتحاد السوفياتي في الربيع
نتاع الف وتسعمية وواحد وربعين. انه غي دخل الربيع
العملية غادي يسميوها بربروصة على الإسم نتاع واحد الإمبراطور الماني مشهور لي كان في العصور الوسطى ولي كان معروف بالتوسع ديالو في الشرق
بما ان هتلر دابا عينو تا هو فالشرق بدا تيبان ليه راسو بحال بربروصة فالتخطيطات العسكرية الاولية لهاد العملية هادي هتلر مع
القيادات العليا ديالو كان بيناتهم نقاشات طويلة هو كان باغي بلان وهوما كانوا باغين بلان هتلر فاللول كان تيفكر انه باغي يدير واحد الهجوم
مكثف في الإتجاه نتاع في الشمال وواحد الهجوم اخر لي غادي يمشي في الإتجاه د الجنوب حتى الكيف في اوكرانيا. ولكن
العليا ديالو كانوا تيفضلو يديرو شي هجوم مكثف واحد غادي لموسكو. الفكرة لي كانت عندهم هي ياخدو موسكو لي هي المركز
سياسي نتاع الاتحاد السوفياتي كلو وبهاد الطريقة غيقدو يهرسو الاتحاد السوفياتي المهم من بعد نقاشات طويلة مبيناش باغي هتلر واش
القيادة العليا ديالو غادي يوصلو للاتفاق النهائي لي هو ان الأهداف نتاع هاد العملية مخصش يكونو مدن بحد داتها مخصهاش تكون نقط
جغرافية ماشي مهم واش ولا كيف ولا موسكو ولكن الهدف الأكبر فهاد المعركة هادي الهدف المهم وهو
امير شامل للجيش الأحمر في الإتحاد السوفياتي. والجنرال هولدر وهتلر كانوا متأكدين ان هاد العملية كلها يقدو يحققوها
غي فتقريبا شهرين كانت تتبان ليهم غي شهرين راه كافية حيت المانيا اصلا مكانتش طامعة تحتل الاتحاد السوفياتي كولو
المانيا كانت راسمة واحد الخط فوقما قربات ليه راه حسن. واحد الخط لي هابط من في الشمال حتى لمدينة استراخان في الجنوب د الاتحاد
السوبياتي الا قدو يوصلو لهاداك الخط راه المهمة ماشي غي نجحات راه غي هاد المساحة هادي راه مساحة كبيرة شاسعة قدها قد اوروبا الغربية
التربية تقريبا كلها فباش تقد تاخد هاد الرقعة هادي كلها را خص يكون واحد التحرك عسكري كبير المهم الخطة اللخرة اللي تافقوا عليها
دابا هي غادي يقسموا الجيش لثلاثة نتاع الفرقات ثلاثة نتاع فرقة ديال الشمال اللي غتكون غادة في الاتجاه نتاع الهدف ماشي
بالضرورة هو بالضبط ولكن غاديين فهداك الإتجاه. فكما قلنا الهدف الرئيسي هو يشرشمو الجيش الأحمر. الفرقة الثانية هي الفرقة
وسط غتبقى غادة تتشرشم في الجيش الأحمر في الإتجاه نتاع موسكو. والفرقة الثالثة هي الفرقة د الجنوب. لي غتكون غادة في الإتجاه نتاع كيف
المانيا غادي يكون الجيش ديالها مقسم لميا وخمسة وربعين ميا وجوج ديال المشاة تسعطاش ديال المدرعات
وربعطاش ديال العربات السريعة والمواتر غادي يكون عندها الفين وخمسمية نتاع الطنوغا الفين وسبعمية نتاع الطياير
وتقريبا تلاتة د المليون نتاع العساكرية. وحش كبير تيستاعد باش يدير اكبر عملية عسكرية دازت في تاريخ الانسانية حتى لديكس
ساعة هاد الجيش الكبير هدا خصو شي ترتيب لوجيستيكي خيالي باش يقد يتحرك
وهاد الجيش بدا تيتنظم وتيستاعد باش يبدا الهجوم المتوقع ديالو فماي الف وتسعمية وواحد وربعين فهادي هي الأولية
اللي كانوا متوقعين انهم غادي يبداو فيها الهجوم. واحد الحاجة خرا اللي كانت المانيا تتوجدها بالإضافة للعسكر وللسلاح. واللي ميريكان فاش وصلها
الخبار ما فهمات فيها والو وهي العودان. المانيا فهاد المرحلة الأولية وجدات شي عشرالاف عود. ومن بعد غادي يرتفع هاد العدد لتقريبا شي ستمية
الف حتى لسبعمية الف عود وميريكان فاللول مافهماتش هاد القضية اش غدير المانيا بالعودان راه هادي الف وتسعمية وواحد وربعين ماشي الف وتمنمية
شي حاجة والجواب نتاع هاد اللغز هذا غنهضرو عليه في الحلقة الجاية
المهم قلنا ان هتلر كان باغي يبدا عملية بربروصة فخمسطاش ماي الف وتسعمية وواحد وربعين كان طامع ابداها فمنتصف ماي
حيت الشتا نتاع الربيع تتكون سالات فهاديك الوقيتة الارض نتاع الاتحاد السوفياتي مغاديش تكون مغيسة والطنوكة والجيش غادي يقدو يدوزو
وبسهولة بطريقة هتلر كان تيوجد يبدا فماي الف وتسعمية وواحد وربعين ولكن في اكتوبر الف وتسعمية وربعين موسوليني دار واحد العملية د الغاز وحمقى على
اليونان الطاليان غادي تهجم على اليونان واخا عيا هيتلي را ما يهضر مع موسوليني ويحاول يقنعو ما يهجمش عليها ديك الساعة. هتلر كان عارف
ان الطاليان الى دخلات لليونان بريطانيا غادي تحرك وغتحاول تعاون. وهو ما باغي تا شي حاجة تشوش عليه في المهمة لي عليها دابا نتاع الاتحاد
بحال السوفياتي المهم موسوليني غادي يهجم على اليونان عبر البانيا لي كانت محتلة هاد الطاليان نيت واليونان غادي دافع على
راسها بشراسة مكانتش ساهلة وماشي غي غلبات الطاليانيين فاليونان وعطاتهم العصا تبعاتهم حتى لألبانيا وهتلير كحليف نتاع الطاليان
لقى راسو مضطر انه يصيفط العسكر ديالو لمنطقة البلقان باش يحاول يسطافيليزيا. او فأبريل الف وتسعمية او واحد او ربعين المانيا
غادي تبدا واحد العملية نتاع الغزو لليونان واليوغوزلافيا. الإتحاد السوفياتي مازال خصو يتسنى شوية. هاد الروينة هادي لي دارها موسوليني
في منطقة البلقان غادي تخلي هتلر يضطر لتأجيل عملية بربروصة
هتلر غادي يبدل الهجوم من خمسطاش ماي حتى لأواخر جمعة
وبزاف د المحللين تيشوفو ان هاد التأجيل هدا لي طرا فهاد المرحلة كان عامل مهم في الفشل تاع عملية بربروصة من بعد
كلكم عارفين ان الجيش الالماني بالبرودة والثلج غادي ياكل العصا من بعد مزيان فلخر فروسيا. كون هتلر بدا الهجوم ديالو فماي وما تسناش
اكثر من شهر حتى كانوا غادي يوفرو شهر قبل ما تدخل البرودة والثلج
واحد الحاجة اخرى اللي كانت في الربيع نتاع هداك العام هو ان الشتا طاحت بزاف كتر من المعتاد وبقات الشتا مستمرة حتى لجوان نيت
بقات الويدان فايضة والغيس والبنية التحتية نتاع روسيا ماشي شي بنية تحتية مزيانة ما غتحسن الأمور نيت حتى لجوامع وهتلر غادي يعلن
تنين وعشرين هي نتاع بداية الغزو وعملية بربروصة
تنين وعشرين الف وتسعمية وواحد وربعين كانت هي اللي تتشكل بالضبط مية وتسعود وعشرين سنة من بعد ما نابوليو كان
لا الهجوم ديالو تا هو على روسيا في الف وتمنمية وطناش. المانيا فاش بدات تتوجد العسكر وتترتبهم في بولندا لي ولات دابا ارض المانية
الاستخبارات نتاع الاتحاد السوفياتي بدا تيوصلها الخبار. الاتحاد السوفيتي هاديك الساعة كانت عندو وحدة من اقوى انظمة الاستخبارات في العالم
فمثلا ستالين بداو تيوصلوه الأخبار من واحد المجموعة دالجواسيس اللي عندو فاليابان بأن الجيش الألماني راه بدا تيتحرك بطريقة غريبة فالشرق
راه تيخطط لشي هجوم
تشرشل تاهو بدات تتوصلو الخبار عبر الرسائل الألمانية المشفرة لي كانت بريطانيا تاديكوديها ميريكان تا هي واصلها الخبار
بريطانيا وميريكان كانوا تيتاصلو بستالين تيقولو ليه بلي راه المانيا راه ها تتوجد تهجم عليك. هاديك الساعة رغم
الكبيرة اللي كانت عندو مع الإتحاد السوفياتي ومع ستالين ولكن كان داير القانون نتاع عدو عدوي صديقي الى قد يعاون ستالين واخا غي شي شوية
ضد هتلر راها مزيانة ليه. الخبار دايرة
والمعلومات تتوصل ولكن ستالين كان راسو قاصح. كان مشكاك وما تيتيقش. ستالين كان تيسحاب ليه هاد المعلومات اللي تتوصلو
معلومات مدسوسة مزورة دايراها بريطانيا باش تصنع البلبلة بينو وبين هتلر ستالين فراسو را هو داير ميثاق مع هتلر
وراه هتلر ما غاديش يخونو كان تيقول راه يمكن غي بريطانيا باغا تزرع الصراع بين المانيا وبين الاتحاد السوفياتي باش المانيا تميك عليها شوية وتبقى
بقى هي مرتاحة المهم راسو قاصح غادي يتجاهل المعلومات ما غاديش يعلم القيادات العليا دالجيش ديالو اللي كانوا مستاصين فالحدود
ضد بولندا هاد القيادات العسكرية لي كانت على الحدود مع بولندا كان تيوصلها تا هي معلومات بيلا راه الطائرات الألمانية من الجهة لخرى ولات تدير شي تحركات لي هي
غريبة واحد المرة قاع واحد العسكري من الجيش الألماني هرب مشى حتى للإتحاد السوفياتي وعلمهم بلا راه الجيش الألماني راه تيخطط يهجم ولكن
والو هادشي كامل دارو عليه عين ميكا هتلر ولد الذين في الاستعدادات نتاع عملية بربروسة ما كانش تيدير فقط استعدادات دسلاح
والعتاد والتدريبات البدنية نتاع العسكر. ولكن دار واحد الحملة باش يغسل العسكر ديالو الدماغ. حملة غسيل دماغ. واحد الحملة
باش يجرد العسكر ديالو من الانسانية ديالهم
ويردهم ماكينة تتقتل بدون رحمة. بالنسبة لهتلر هاد الحرب كانت حرب خاصة. ماشي بحال الحروب لي دار من قبل مع بولندا ومع اوروبا
الغربية بالنسبة لهتلر هاد الحرب غتكون حرب ايديولوجية حرب طاحنة تطهيرية مفيهاش الرحمة
هتلر فهاد المرحلة بدا تيصيفط للقيادات العليا دالجيش ديالو اللي فيهم الأوامر اللي خص اتربى عليها الجيش الألماني
قوانين اللي كانوا تيقراوها ديما على العسكر باش يغسلوا لهم الدماغ ديالهم. فمثلا من بين الحوايج اللي كانت تتقال للعسكر هو ان فهاد الحرب الجاية راه
اللي غادي تهجموا عليه ما غاديش يتعامل معاكم بطريقة انسانية وما غاديش يحترم القوانين الدولية خصكم تكونوا عارفين ان العدو ايلا
غادي تعامل معاكم بطريقة وحشية همجية غير انسانية تا نتوما خصكم تستاعدو باش ديرو نفس القضية كاين بارتيات خرا
خرين فهاد هادو متلا تيقولو في الحرب الجاية مخصكومش تحتارمو القوانين الدولية احترام القوانين الدولية راه خطأ احترام القوانين
تيشكل خطر على الأمن نتاع الجيش كلو
فبلايص اخرى عاوتاني مكتوب الحزب حزب وحشي غير انساني وخاصكم تاخدو اجراءات حازمة قاسية فورية ضد
فأي واحد قديتو عليه سواء كان تيقاتلكم بالسلاح اولا استسلم وشديتوه اسير خصكم تقتلوه بالسلاح
واحد اخر عاوتاني مكتوب فيه البول الشوفية هي العدو الأبدي للشعب الألماني. وألمانيا خصها تحارب هاد الإيديولوجية
الناس اللي حاملينها ففي الحرب الجاية خصكم ديرو اجراءات لا ترحم ضد المقاومين البولشوفيين ضد صحاب حرب
اصابات ضد المخربين وضد اليهود وخاصكم ديرو تطهير شامل لأي مقاومة سواء كانت ناشط
ولا مسالمة المهم القيادات الألمانية كانت ديما تتقرا هادشي على العسكر ديالها باش تخلعو وتزرع فيه الكراهية وتحيد
ليه الانسانية ديالو فإلى لاحظتو ربعة لي تيطالب هتلر بتطهير ديالها فالاتحاد السوفياتي هي المقاومة البولسوفية
حرب العصابات المخربين هاد التلاتة اللي قلنا كلهم غالبا تيكونو نشطاء ولكن الرابعة هوما اليهود
هتلر تيطالب بتطهير اليهود واخا يكونوا مسالمين متيحاربوش مع لخرين. هتلر فلخر ولى تيقوليهم
يجب تطهير البولشوفية اليهودية كيما بغات تكون في الاتحاد السوفيتي
الاتحاد السوفياتي هاديك الساعة كان مازال ماسناش على معاهدة جنيف تا هاد القضية غاتكون ذريعة اخرى غادي يعطيها هتلر للجيش ديالو
بيلا را ما خصوش يحترم قوانين الحرب اولا حقوق الإنسان فاش يكون وسط الاتحاد السوفياتي
والمهم فتنين وعشرين الف وتسعمية وواحد وربعين غادي يبدا النهار بواحد المشهد غريب
الجيوش الألمانية تتحرك في الإتجاه نتاع الإتحاد السوفيتي حدا واحد القنطرة كبيرة نتاع الترانات وفوقهم دايز واحد التران جاي من
الاتحاد السوفياتي غادي لألمانيا
التران لي عامر بالمواد الخام لي مصيفطو في الموعد ديالو حيت الاتحاد السوفياتي هاديك الساعة كانت تتصيفط ترانات د المواد الخام
حتى للحدود الألمانية على حسب الميثاق لي كان بيناتهم. فنفس الوقت لي المانيا بادية الهجوم على ستالين ستالين مزال تيصيفط ترانات
تاع المواد الخام الألمانية مازال تيوفي بالمعاهدة ديالو
وفي نفس هاداك النهار غادي تبدا عملية بربروصة. المانيا غادي تشد الاتحاد السوفيتي قطي بعنصر المفاجأة. الاتحاد السوفياتي
ما موجدش تماما لهاد المعركة. المانيا غادي دير نفس التكتيكات الهجومية ديالها باش كانت مشهورة. الطريقة نتاع اللي هضرنا عليها فواحد الحلقة سابقة
وغي فربعة وعشرين ساعة اللولة المانيا غادي تقتل العشرات نتاع الآلاف من الجيش الأحمر غادي تاخد تقريبا مية الف اسير
فنهار واحد والقوات الجوية نتاع الاتحاد السوفياتي لي كانت اكبر اسطول جوي في العالم من عدد الطائرات هاديك الساعة تا هي غتاكل العصا مزيان
ديال بعنصر المفاجأة غادي يشدوها الطيارات كلهم مازالين واقفين في المطارات وغادي يقنبلو كلشي
القوات الجوية السوفيتية غادي تخسر اغلب الطائرات ديالها غي فربعة وعشرين ساعة اللولة. وفالنهار التاني فاش الاتحاد السوفياتي غادي يعيق
وغادي يعلن الهجوم المضاد ديالو الطائرات لي بقات عند الاتحاد السوفياتي مازالا يالاه تتقلع الطير فسما يالاه طلعات شوية فسما غادي تبدا تشرشم فيهم
الطيران الجوي الألماني. الإتحاد السوفياتي دابا غادي يوقف ضد الجيش الألماني كلو بلا الطيران الجوي ديالو
المانيا غادي تولي السماء ديالها تتحرك فيها بالطيارات ديالها كما بغات ماكاينش مقاومة جوية الخطة العسكرية اللي دارتها المانيا
احسن من هداكشي لي كانوا تيتوقعوه هوما في الطيوري. وكيما قال هتلر من قبل خاصك غي دق في الباب نتاع العمارة المهترئة. وراه
غادي تفرتت وطيح كلها الجيش الأحمر فعلا برهن على انه جيش ضعيف وأن العدد ديالو ما كافيش يصمد قدام
الجيش الألماني. هتلر دابا غادي تجيه النشوة وغادي يسحابو راه صافي الإنتصار راه شي حاجة مضمونة غادي يقدو يديروها. وغادي ينسى واحد المقولة مشهورة
را ديالو نيت هو لي كان تيقول فيها راه فأي حرب دخلتي ليها راك بحالا تتحل الباب على واحد البيت مظلمة تيسحابلك راك عارف
فاش كاين الداخل ديالها عارف الاتات فين محطوط ولكن راك متتعرف بصح حتى تدخل وتشعل الضو
الدخول نتاع الجيش الألماني في الإتحاد السوفياتي بحالا حل واحد الغرفة مظلمة يسحب ليه راه عارف اش كاين لداخل ولكن راه
مزال معارف والو
البقية د الأحدات غادي نهضرو عليها في الحلقة المقبلة
فكما العادة شكرا على الاستماع والا عجباتكم الحلقة على صابوني باش توصلكم الفيديوهات المقبلة الى اللقاء

