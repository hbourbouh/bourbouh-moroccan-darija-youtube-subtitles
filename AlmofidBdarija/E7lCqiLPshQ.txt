مرحبا بكم فحلقة جديدة من سلسلة تفسير الكون. الحلقة لي فاتت كنا هدرنا على نظرية النسبية الخاصة نتاع اينشتاين. وشرحناها بواحد
طريقة مبسطة لي نتمنى كلشي يفهمها
فهاد الحلقة وبعض الحلقات الجاية غادي نهضرو شوية على السي راينشتاين غنشوفو شوية الإنجازات ديالو في المجال العلمي ولكن في نفس
الوقت غادي نهضرو حتى على الأخطاء الكبرى لي ارتكبها
تنظن ان كلشي غادي يتافق الا قلنا ان اشهر شخصية علمية عرفها التاريخ هو السي البير اينشتاين وما تنظنش كاين اللي ينافسو
هاد الشهرة هادي من غير شوية نيوتن وداروين
اينشتاين هو العالم الوحيد لي تقد تلقى انسان امي معمرو قرا معمرو مشى للمدرسة عايش فواحد المنطقة نائية ولكن تيعرف الإسم ديالو
الأفكار ديالو والطريقة ديالو باش كان تيفسر لينا الكون وكيفاش تيخدم الكون كانت تورية في المجال العلمي. قلبات بزاف ديال المفاهيم لي كان العلم
تيسحابو راه صافي سالينا معاها مبقا ميتكتاشف فيها
سي اينشتاين غادي يقلب لينا كيفاش حنا تنشوفو المكان والزمان والجاذبية. غادي يقلب لينا كيفاش تنشوفو الضوء والطاقة بل
تا المادة براسها ولكن وعلى الرغم من الأهمية الكبيرة دالسي اينشتاين فالتاريخ العلمي اينشتاين تيبقى غي انسان انسان
ارتكب بزاف ديال الأخطاء في الرحلة العلمية ديالو. الأغلبية د الكتب والبرامج الوثائقية تتركز فقط على العبقرية والإنجازات نتاع
في اينشتاين وعلى داكشي لي كان عندو صحيح. ولكن تتجاهل واحد العدد كبير نتاع الحالات. لي كان التفكير والحجز نتاع اينشتاين غالط
مية فالمية فمثلا فاللول اينشتاين كانقنع راسو بيلا الثقوب السوداء مستحيلة تكون موجودة فعليا فالكون ولكن من بعد غاتبان
ادلة قاطعة على ان التقوب السوداء فعلا ظاهرة طبيعية موجودة في الكون. اينشتاين فواحد المرحلة من المسيرة العلمية ديالو مكانش مقتانع
ان الكون راه فيه تمدد. وما غيبدل الفكرة ديالو حتى غادي تبان واحد الكمية هائلة نتاع الأدلة القاطعة على تمدد الكون
ولكن تتبقى اكبر الأخطاء اللي ارتكبها اينشتاين هي المقاومة الشديدة ديالو للأفكار اللي كانت تتجيبها
ضياء الكم في البدايات ديالها. اينشتاين كذلك كانت عندو بزاف ديال الأفكار. لي كان تيحاول يتبتها وضيع فيها بزاف ديال الوقت وهو تيقلب عليها
بلا ما يوصل حتى لشي نتيجة فلخر
فالفكرة اللي بغيت نوصل ليكم هي ان اعظم عظماء عباقرة التاريخ العلمي حتى هوما فاللخر كانوا غي انسان وكانوا تيرتكبو بزاف ديال
اخطاء الإنسان مخصوش يخلي الأخطاء ديالو تحكم فيه وتنزل ليه المورال وتكون عائق متخليهش يستمر فالمحاولات ديالو ميمكنلناش نوصلو
الحقيقة بلا ما نديرو اخطاء في الطريق
كيما قلنا في الحلقة الفايتة اهم انجاز دارو لينا السي اينشتاين هو نظرية النسبية. نظرية لي كانت قلبات المعايير نتاع المعرفة
العلمية ديك الساعة فقبل مايجي اينشتاين من الأواخر نتاع القرن سطاش حتال البدايات نتاع القرن العشرين علوم الفيزياء كانت محكومة
افكار نيوتونية فراه لا قوانين الحركة لا قوانين الجاذبية كانوا كلهم قوانين نيوتونية هاد الأفكار نيوطونية كانت مرة مرة تتلقى
شي تحديات ولكن كانت ديما هي لي تتغلب فلخر. ولكن هدا متيعنيش ان المجال نتاع الفيزياء مكانش فيه واحد التقدم ملموس فجوايه خرا فمجالات
اخرى فراه كانت بزاف نتاع الظواهر الجديدة لي تكتشفات ديك الساعة ولي مكانش الإنسان تيعرفها في العصر نتاع نيوتن. مثلا حتى للقرن
كنا مازال ما تنعرفوش شنو هي الكهرباء اولا الكهرومغناطيسية ولكن المساهمات نتاع بعض علماء الفيزياء بحال مايك الفارداي وجيمز
سكلورك ماكسويل غتفهمنا مزيان شنو هي الكهرباء وشنو هي الكهرومغناطيسية وكيفاش تيخدمو ولكن هاد الاكتشافات الكبيرة كلها لي بدات
تبان تا وحدة فيهم ما كانت تتنفي الافكار النيوطونية. الفيزياء النيوتونية ولات ديك الساعة بحال شي حقيقة تابتة مطلقة لا جدال فيها
بها في البدايات نتاع القرن العشرين بزاف نتاع العلماء كان تيسحابهم راه صافي سالينا وتا واحد فيهم ما كان تيقد يتخايل
انه تقد تجي شي فيزياء جديدة لي غادي تصحح الفيزياء النيتونية وتورينا الطبيعة بواحد المنظور جديد من زاوية جديدة. كان منهم مثلا
واحد الفيزيائي مشهور بزاف سميتو غيقول لينا راه ما بقات تا شي حاجة جديدة لي يمكن لها تكتشف في الفيزيك دابا كل ما يمكن لنا نديرو
من هنا للفوق هو ندققو ونزيدو نتاع الحسابات. الإكتشافات الكبرى سالات
هاد المقولة دكيل فين كانت تتمتل الاحساس نتاع الاغلبية دالعلماء اللي كانوا فهاداك العصر
ولكن في الف وتسعمية وخمسة غادي تجي واحد الثورة في الفيزيك
واحد الثورة غتجي من واحد البلاصة تا واحد مكان تيتوقعها. البرت اينشتاين مكانش ديك الساعة شي استاذ ولا شي باحث مشهور معروف فشي
مرموقة اينشتاين كان اسم شبه نكرة مامعروفش حتى بين العلماء دالفيزيك. اينشتاين هاديك الساعة كان واحد الموظف بسيط
واحد التقني من الدرجة الثالثة في مكتب البراءات السويسري. فأينشتاين من بعدما خدا الشهادة ديالو سنة الف وتسعمية. غيدوز عامين وهو
تينقز من بلاصة لبلاصة فوظائف بسيطة منها كان تيدرس شوية نتاع الفيزيك والماط للدراري. وفي الف وتسعمية وجوج غادي يدبر على راسو
فواحد الوظيفة بسيطة فمكتب البراءات السويسرية. وظيفة لي كان تيتخلص فيها شوية حسن من دوك وظائف التعليم البسيطة لي كان تيدير من قبل. وفي نفس الوقت كانت
واحد الوظيفة لي مفيهاش تمارة بزاف وسمحاتلو انه يكمل الأبحاث ديالو بل حتى انه يكمل الدكتورات ديالو فديك اوقات الفراغ الكثيرة لي
بنت عندو اينشتاين فهاد المرحلة كان مازال مدابز مع الدكتوراه ديالو او كانشر غي بعض الأوراق العلمية البسيطة لي مكانش عندها اهمية كبيرة في المجال العلمي
فأي واحد طل على السي اينشتاين فهاد النقطة التاريخية هادي بالضبط مكانش يقد يقول هاد السيد هادا غادي يكون عندو واحد المستقبل زاهر فمجال
فيزياء. ولكن في الف وتسعمية وخمسة اينشتاين غادي يدفع ربعة نتاع الورقات العلمية دقة وحدة في عام واحد
كل ورقة من هاد الربعة د الورقات العلمية تقد تخلي الكاتب ديالها نجم من نجوم الفيزياء في التاريخ. وهاد القضية كانت نادرة او
لا معمرها يمكن طرات كاع انه فعام واحد غادي تدفع ربعة د الاكتشافات دقة وحدة من شخص واحد وكل اكتشاف من هاد الاكتشافات
كله يغير مستقبل علوم الفيزياء كلها. الورقة العلمية اللولة اللي دفعها اينشتاين سنة الف وتسعمية وخمسة تتقول لينا ان الضوء تيتصرف
فنفس الوقت كموجات وكجسيمات جسيمات ضوئية لي غادي يسميوها هاديك الساعة وهي لي غادي تبدل الإسم ديالها من بعد
كتولي الفوطونات لي كلنا تنعرفوها دابا
هاد الورقة العلمية اللولة غادي تعطي واحد الدفعة كبيرة لما يسمى ميكانيكا الكم
الورقة العلمية التانية اللي دفعها اينشتاين في الف وتسعمية وخمسة تتقول لينا ان الحركة اللي تتبان لينا عشوائية نتاع الجسيمات في السوائل
يمكن لينا نفهموها ونفسروها ايلا كان السائل تيتكون من واحد العدد كبير ديال الذرات او الجزيئات
هاديك الساعة الفكرة نتاع الذرات كانت غي مازال ماولاتش حقيقة علمية مثبتة وكانوا بزاف ديال العلماء اللي رافضين هاد الفكرة
في الأصل ومتيأمنوش بشي حاجة سميتها الضرات. ولكن الورقة العلمية نتاع اينشتاين غادي تعطينا ادلة عملية ملموسة. وأن
شي حاجة حقيقية وشي حاجة بصح كاينة فالطبيعة وفهاد الورقة العلمية ديالو غادي يقولينا حتى كيفاش يمكن لنا نحسبو الحجم والكتلة نتاع
الذرات او الجزيئات
من بعد هاد الجوج نتاع الورقات العلمية اللوالا اينشتاين غادي يقد يكمل الدكتوراه ديالو وياخدها في ابريل الف وتسعمية وخمسة
هادشي كامل وراه مزال موظف فداك المكتب نتاع البراءات السويسرية
وفي النصف الثاني من سنة الف وتسعمية وخمسة اينشتاين غادي يكمل لنا على خيرو وغادي يدفع دوك جوج ورقات العلمية اللي بقاو اللي تتشرح لينا النظريات النسبية
اينشتاين في النصف الثاني نتاع الف وتسعمية وخمسة
غادي يبدل لينا المفهوم نتاع الزمان والمكان. هاد الأفكار نتاع النسبية الخاصة اينشتاين مكانش فكر فيها فألف وتسعمية وخمسة لأول مرة
فراه عشر سنين من قبل وهو كان تيفكر فيها وتيدرسها. اينشتاين تيعاود لينا انه فاش كان فعمرو غي سطاش لعام كان تيحاول يتخايل
شنو غيطرا الى شي واحد قد يمشي بسرعة الضوء ويبقى غادي جنب مع الموجات الضوئية. الى شي واحد كان غادي بسرعة الضوء كيفاش غتبقى
بان ليه الاشياء لي دايرا بيه اينشتاين كان حاس وكان عارف ان الموجات الضوئية فيها شي حاجة spécial
فمثلا بالنسبة للموجات المائية الا شدينا شي باطو مشينا بيه بواحد السرعة تتساوي السرعة نتاع ديك الموجات المائية الموجات المائية غتبقى تبان لينا واقفة
بحالا متتحركش ونفس الشيء بالنسبة للموجات الصوتية الا قديتي تمشي بواحد السرعة تتساوي السرعة نتاع واحد الموجة صوتية غتبقى
بان لك الموجة الصوتية راها واقفة ما تتحركش. كاين واحد المعلم متحرك اللي الا مشينا فيه تقد تبان لينا الموجات المائية ولا الموجات
الصوتية واقفة ما تتحركش. تماما بحال فاش تتكون نتا راكب فواحد التران او غادي حداكم واحد التران اخر بنفس السرعة. او فنفس الاتجاه تيبان ليك التران لاخر
قرب بحالا راه واقف
ولكن في الحالة نتاع الموجات الضوئية شنو غادي يطرا? اينشتاين كان عارف ان الموجات الضوئية حالة خاصة
فاليسكواسيون اللي كانوا عدنا نتاع تتقول لينا ان سرعة الضوء سرعة تابتة ولكن ما تتقوليناش فاشمن معلم وما
تتعطينا حتى شي فكرة على الوسط لي تتنتشر فيه الموجات الضوئية
فمثلا بالنسبة للموجات الصوتية
تتنتشر فواحد الوسط فواحد اللي هو الهواء. الموجات المائية تتنتشر فواحد الوسط. واحد اللي هو الماء. ولكن المعادلات
تتقول لينا ان سرعة الضوء تابتة بلا متعطينا حتى شي اشارة لا على المعلم لا على الوسط فين تينتشر الضوء المعادلات
بحالا تتقول لينا ان الضوء ولا الموجات الضوئية ماشي بحال الموجات الأخرى ما محتاجاش لواحد الوسط اللي خاصها تنتشر فيه بل حتى
الترعة ديال الموجات الضوئية ما محتاجينش اننا نرجعو لشي معلم باش نعرفوها. تنلقاوها تتساوي تقريبا تلتمية الف كيلومتر في الثانية
بالنسبة لأي مرجع خديناه
كيما بغا يكون المعلم سرعة الضوء تتبقى ثابتة. العلماء هاديك الساعة حاروا فهاد القضية هادي. العلماء مولفين ان الموجات
كلها اللي تيعرفوها خاصها واحد الوسط واحد فين تنتاشر وباش يحلوا هاد المشكلة دالموجات الضوئية غادي يصيبوا واحد الفرضية
اللي هي كانت غالطة
تتقول لينا ان الموجات الضوئية حتى هي خاصها واحد الوسط واحد فين تتنتشر لي الاسم ديالو غادي يسميوه الاثير
وتما غادي يبدا واحد السباق مجموعة كبيرة د العلماء تادير تجارب مورا تجارب مورا تجارب كلها تاتحاول انها اولا تلقى
ما هي نتاع هاد الاثير هدا لي تينتشر فيه الضوء
العلماء فكروا انه بما ان الاضواء نتاع النجوم لي بعيدة علينا بزاف تتقد توصل لينا فراه هاد الاثير هدا لي تتنتشر
فيه الموجات الضوئية خصو يكون موجود فالفضاء كلو وهاد الأثير وخا ميمكنلناش راه هو الوسط
اللي تيسمح للموجات الضوئية باش تنتشر. هاد الفكرة دالأثير بطبيعة الحال فكرة غالطة. ولكن هاديك الساعة كانت تتبان منطقية بالنسبة للعلماء
هاد الأثير هذا ماحدهم مازال مالقاوه ماحدهم تيزيدو يعطيوه فشي خصائص مثلا قالوا لينا ان هاد الأثير هذا ماتيأترش تماما
على الكتلة ديال الأجسام اولا الحركة ديالها. الكتلة والحركة ديال الأجسام في الفضاء. تتصرف بحالا مكاينش هاد الأثير هذا. ماشي بحال
الهواء مثلا اللي هو الوسط اللي تتنتشر فيه الموجات الصوتية
فالهواء واخا متنشوفوهش ولكن تيتفاعل مع الكتلة ديال الأجسام والحركة ديالها. الهواء فيه واحد فيه واحد المقاومة لي تتقل الحركة نتاع
ولكن هاد الأثير هذا ماقدوا حتى شي ديالو لا على الكتلة لا على الحركة د الأجسام العلماء بطبيعة الحال ماغاديش يستسلم
غادي يستمروا في المحاولات ديالهم باش هاد الاثير واخا بشي طريقة غير مباشرة ومن بين هاد الطرق الغير مباشرة لي حاولوا
ويلقاوه بها هي يخدمو الحركة ديال كوكب الأرض والدوران ديالها على راسها وعلى الشمس
ففواحد النقاط مختلفة فالمسار نتاع كوكب الأرض على الشمس فواحد النقاط زمنية مختلفة من السنة الإتجاه ديال كوكب الأرض
القرعة ديالها بالنسبة لهاد الأثير هذا خصها تكون تتبدل. العلماء فكروا ان هاد الأثير هذا الى كان بصح موجود. فراه الموجات الضوئية
فواحد الوقيتة غادا تكون غادا فنفس الاتجاه لي تيتحرك فيه الأثير. العلماء فكروا انه فهاد الحالة نتاع الموجات الضوئية غادا فنفس الإتجاه
مع الحركة د الأثير الى حسبوا السرعة د الموجات الضوئية غادي يلقاوها اسرع شي شوية من سرعة الضوء. فكرة غالطة ولكن هوما خدمو نفس المنطق
لي تيخدموه مع الموجات الصوتية فالموجات الصوتية ايلا كانت غادة فنفس الاتجاه لي تيتحرك فيه الهواء الهواء غادي يزيد يعطيها واحد الدفعة والسرعة ديالها غادي تزاد
وقالوا عاوتاني فواحد النقط فالمسار نتاع كوكب الأرض على الشمس غتكون الموجات الضوئية غادة فالاتجاه المعاكس نتاع
اتجاه اللي تينتشر فيه هاد الاثير هذا. وبنفس المنطق قالوا راه الا حسبنا السرعة ديالها فهاد الحالة غادي نلقاو بلا السرعة ديالها اصغر من سرعة
الضوء هاد التجارب هادي غادي تبدا سنة الف وتمنمية وكدا وتمانين غيديروها واحد جوج نتاع علماء الفيزياء امريكيين اللول
كان الإسم ديالو البرت مايكل سن والتاني كان الإسم ديالو ادوارد مورلي. هاد جوج علماء هادو كانوا تيقدو يحسبو سرعة الضوء بواحد
بقع عالية وكان عندهم باش الاختلاف لي غيكون فسرعة الضوء وخا يكون صغير بزاف وخا يكون الاختلاف بسيط بزاف يقدو
هداك الاختلاف هاد جوج علماء مساكن غادي يبقاو تيحاولو ويحاولو انهم يلقاو شي اختلاف بسيط فسرعة الضوء لي تيحسبو فاش تتبدل
لأرض الموقع ديالها حول الشمس ولكن والو كيما بغات تكون تاع كوكب الأرض في المسار ديالها حول الشمس كانت تتخرج ليهم سرعة الضوء
تابتة ما تتغيرش ما كاينش شي اختلاف
يعني كيما بغا يكون الاتجاه نتاع الموجات الضوئية بالنسبة لهاد الأثير لي كان تيسحابهم كاين السرعة ديالها ماتاتبدلش وهنا
بدا تيدخلهم الشك انه يمكن هاد الأثير اصلا راه شي حاجة لي مكيناش. يمكن ان الموجات الضوئية راه مختلفة على الموجات الأخرى
قرا وانها ما محتاجاش لواحد الوسط ما محتاجاش لواحد باش تنتشر فيه. شوية بشوية العلماء ولاو تيتخلاو على فكرة الاثير
حتى سمحو فيها فخطرة
اينشتاين فاش كان كيفكر فهاد المشكلة غادي يحط واحد هاد هو ان سرعة الضوء تابتة ماتتغيرش
في الفراغ واينشتاين كان تيآمن بأن هاد راه صحيح لمجموعة ديال الأسباب. من هاد الأسباب ان المعادلات نتاع مثلا تتنبأ
بواحد السرعة نتاع الضوء لي هي ديما تابتة. كيما قلنا قبيلا المعادلات مكانتش محتاجة لواحد مكانتش محتاجة لواحد
اولا واحد المعلم
وهادشي خلا اينشتاين يفكر ان سرعة الضوء ثابتة واحد الوحدة عالمية لي متتبدلش كيما بغا يتبدل المرجع المعادلات نتاع
عاوتاني تتبان انها ما محتاجاش لهاد الفكرة ديال الأثير. ما محتاجاش لواحد الوسط اولا واحد اللي غتنتشر فيه هاد الموجات الضوئية باش تولي
ان المعادلات د ماكس ويل صحيحة. الموجات الضوئية كيما قلنا مختلفة على الموجات الأخرى. ويمكن لها تنتشر في الفضاء بحد ذاته. بدون الحاجة
الى وسط اينشتاين كذلك غادي يطلع على هاديك التجارب الفاشلة نتاع دوك جوج دالعلماء الأمريكيين اللي كانوا تيقلبوا على الأثير وما لقاوهش وهادشي غادي يعزز له فراسو
ان هداك لي حطو راه صحيح
هاد الأكسيوم اللي حطو لينا السي اينشتاين نتاع سرعة الضوء ثابتة كيما بغا يتبدل المرجع من واحد الناحية ولات تتحل لينا بزاف د المشاكل الفيزيائية
هي لي كانت عندنا من قبل ولكن فنفس الوقت خلقات لينا بزاف د المشاكل الجديدة باش نفهمو المشاكل لي تتخلق لينا هاد الفكرة هادي اجي نتخايلو
واحد المركبة فضائية لي غادة بواحد السرعة تتساوي نصف سرعة الضوء. هاد المركبة غادا في الاتجاه نتاع واحد المحطة فضائية
المركبة الفضائية غادي تشعل البولات ديالها الضوء لي جاي لينا من البولات ديالها بطبيعة الحال غادي بسرعة الضوء وسرعة
دابا قلنا هي نصف سرعة الضوء اذن بالمنطق نيوتوني القديم الا كان شي واقف حدا المحطة الفضائية غادي يبان له
الضوء اللي جاي من المركبة تيسافر بسرعة الضوء زائد نصف سرعة الضوء د المركبة اللي هي واحد فاصلة خمسة سرعة الضوء
ولكن هاد القضية تتناقض هداك لي عطانا السي اينشتاين بأن سرعة الضوء تابتة كيما بغا يكون المرجع وبأن هداك
لي واقف حدا المحطة الفضائية غادي توصلو لأشعة الضوئية من المركبة الفضائية بسرعة الضوء تا هو
هاد القضية هادي فاش تنفكرو فيها تيولي تيبان لينا بحالا فيها شي ما غاداش مع ديالنا فراه في الفيزياء نيوتونية الكلاسيكية
عندنا واحد الحاجة اللي تتسمى واللي تتقول لينا ان السرعات تتجمع يعني متلا ايلا كنتي راكب فواحد التران
واحد التينيسة من الشرجم بنفس الاتجاه نتاع التران فراه السرعة نتاع هاديك التينيسة بالنسبة للأرض تتساوي السرعة ديال التران براسو زائد
الترعة باش لحتي التنسة نتا شي حاجة لي تتبان لينا حنا منطقية في الحياة العادية اليومية ديالنا. ويلا رجعنا للمتال تاع المركبة الفضائية لي غادة بنصف سرعة
الضوء في اتجاه ديك المحطة الفضائية وطبقنا عليها نفس التفكير غنقولو ان الضوء لي تيوصل لهداك
تيوصل ليه بواحد السرعة تتساوي واحد فاصلة خمسة سرعة الضوء. كتر من سرعة الضوء. ولكن تيقول لينا ان الفكر نيوتوني
كلاسيكي متيخدمش فهاد الحالة هادي متيخدمش فاش تتكون السرعات لي تنخدمو بها سرعات كبيرة قريبة لسرعة الضوء متلا
فكر نيوتوني تيخدم فقط في السرعات لي حنا موالفينها في الحياة اليومية ديالنا. سرعة ديال طونوبيل طيارة صاروخ. هادو كلهم السروعات
ديالهم مهملة فاش تنقارنوها بسرعة الضوء. اينشتاين غادي يعوض لنا هاد بواحد اخرى لي تتسمى
اللي تتقولينا ان السرعة الكلية متتساويش السرعة اللولة زائد السرعة التانية بل تتساوي السرعة اللولة زائد
السرعة التانية مقسومة على واحد زائد السرعة اللولة مضروبة فالسرعة التانية مقسومة على سرعة الضوء او الا لاحظت
فهاد في الحالة فاش تتكون السرعات اللولة والتانية صغيرة مهملة قدام سرعة الضوء هداك الجزء التحتاني
نتاع على تيكون تقريبا تيساوي لنا الصفر اذن تتولي المعادلة لي تتخرج لينا تقريبا هي نفسها
الجاليليان ترانس فورميشن نتاع المجموع نتاع السرعات فقط. ولكن فاش تنوليو خدامين بسرعات خيالية اللي قريبة لسرعة الضوء. هاديك
مضروبة في على السي اوكاري ماتاتبقاش تقريبا زيرو او تيولي خاصنا نحسبو السرعة الكلية فمثلا لا رجعنا
المتال ديالنا د قبيلا نتاع المركبة الفضائية لي غادة بنصف سرعة الضوء وطالقة شعاع لي هو غادي بسرعة الضوء فراه في
على السي اوكاري تتساوي لينا نصف سرعة الضوء صفر فاصلة خمسة مضروبة فواحد مقسومة على وغتولي لينا
هي صفر فاصلة خمسة غنزيدو عليها داك الواحد لي لتحت تا هو هي واحد فاصلة خمسة والفوق عدنا قلنا هي صفر فاصلة خمسة زائد
فيديو اللي هي سرعة الضوء تتساوي لينا واحد فاصلة خمسة السرعة الكلية فهاد الحالة قلنا هي واحد فاصلة خمسة مقسومة على واحد فاصلة
الى خمسة لي هي اي سرعة الضوء. يعني هداك لي تيتسنى امام المحطة الفضائية غادي يبان ليه الشعاع الضوئي جاي
قرعة الضوء فقط
فتلاتين يونيو سنة الف وتسعمية وخمسة اينشتاين غادي يدفع لينا الورقة العلمية التالتة واللي كان العنوان ديالها
اولا على الديناميكة الكهربائية للأجسام المتحركة. هاد الورقة العلمية غادي يدفعها اينشتاين لواحد المجلة علمية
يا المانيا كانت مرموقة هاديك الساعة ولي كان الإسم ديالها انا وفيها غادي يشرح لينا اينشتاين نظرية النسبية
القصة ديالو فهاد النظرية اينشتاين غادي يعاود يأكد لينا ان الضوء تيسافر دائما بواحد السرعة تابتة ومنتظمة. هاد النظرية
سماها النسبية لحقاش المسافة بين بعض النقط في الفضاء والمدة الزمنية بين بعض الأحدات راها شي حاجة نسبية
تتختالف النتيجة ديالها باختلاف المراقب والمرجع فين كاين
راه الا سولناك شنو هي المسافة بين واحد جوج د النقط في الفضاء? الجواب ديالك غتكون عندو علاقة بالمرجع لي نتا واقف فيه. ونفس الشيء بالنسبة
الحساب الزمني بنادم فاش تيسمع هاد الهضرة اول مرة تتبان ليه غريبة هاد الافكار د النظريات النسبية ما تتماشاش مع ديالنا
النسبية تتهضر على لي حنا ما موالفينش تنتفاعلو معهم في الحياة اليومية ديالنا. فالعقل نتاع الإنسان تطور باش يتفاعل مع شي اشياء لي
مشى بواحد السرعات اللي هي تتبان مهملة امام سرعة الضوء. سرعة الحيوانات والطيور شحال هادي اولا سرعة السيارات والطائرات
تاريخ في العصر ديالنا دابا هادو كلهم السرعات ديالهم مهملة تماما قدام السرعة الهائلة ديال الضوء. الدماغ ديالنا ما طورش انه يستوعب
الحقيقة الطبيعية كيما هي ولكن غي واحد الجزء منها اللي هو تينفعنا فالحياة اليومية
باش نشرحو هاد القضية شوية مزيان اجي ناخدو واحد
تخايلوا واحد الراجل واقف وهاز واحد المسطرة فيديه اللي الطول ديالها ميترو واحد متر
وحنا غادي ندوزو قدامو بشي سرعة واثناء هاديك الحركة قدامو غنحاولو نحسبو الطول نتاع المسطرة لي هاز فيديه. في الحالة الى كنا تنتحركو
وبواحد السرعة عادية لي حنا مولفينها في الحياة اليومية ديالنا طونوبيل تران طيارة طول ديال المسطرة لي غادي نحسبوه فهاد الحالة مغيتبدل
تقريبا غادي يبقى هو واحد ميترو تماما كيما ديالنا تتكون متوقعة
ولكن الى دزنا قدام هاد السيد هدا بواحد السرعة فائقة قريبة شوية لسرعة الضوء النتيجة غتكون مخالفة تماما ديالنا
فمثلا الى كانت السرعة ديالنا هي الثلث نتاع سرعة الضوء المسطرة فاش غنحسبوها مغيبقاش الطول ديالها متر غايولي يبان لينا الطول ديالها
ها ربعة وتسعين سنتيمتر فقط
ويلا زدنا شوية فالسرعة ولات السرعة ديالنا تسعين فالمية سرعة الضوء
المسطرة فهاد الحالة غتولي تبان لينا فيها فقط ربعة وربعين سنتيمتر
اما الى زدنا السرعة حتى وصلنا لتسعود وتسعين فاصلة تسعود فالمية سرعة الضوء
المسطرة غيولي يبان لينا الطول ديالها فقط ربعة فاصلة خمسة سنتيمتر
من واحد ميترو فاش مكناش تنتحركو حتى لربعة فاصلة خمسة سنتيمتر فاش تنمشيو بتسعود وتسعين فاصلة تسعود فالمية سرعة الضوء
هادشي اللي تيطرا لينا فالمكان اما الزمان حتى هو تبدا طرا فيه شي حوايج غريبة فاش تتولي السرعة ديالنا قريبة لسرعة الضوء كمتال
تخايلو واحد واحد الساعة منبه غنبروغراميوها انها غتبدا تغوت من هنا ساعة. فإلى كنا واقفين اولا تنتحركو بواحد السرعة
مهملة عادية لي حنا موالفينها قدام هاد المكانة هادي. المكانة غادي تبدا تصوني مور ساعة وحدة كيما كانت تتوقع ديالنا
ولكن الا زدنا من السرعة ديالنا ولينا تنتحركو قدام هاد المكانة بتلت سرعة الضوء تلاتة وتلاتين فالمية سرعة الضوء الا بقينا حاضيين المكانة لي
دينا حنا مغادي نسمعو لا لارم جاي من هاديك المكانة لخرى لي تنتسناوها تصوني حتى غدوز عندنا حنا ساعة وربعة ديال الدقايق
ويلا زدنا عاوتاني زدنا السرعة وولينا غاديين بتسعين فالمية سرعة الضوء ما غنسمعو المكانة صونات اللي خصها تصوني من بعد ساعة حتى غدوز
لينا حنا ساعتين وتمنطاش لدقيقة
اما الى كنا تنتحركو بتسعود وتسعين فاصلة تسعود فالمية سرعة الضوء
ما غنسمعو المكانة صونات حتى غادي دوز عندنا حنا تنين وعشرين ساعة. ديك الساعة المنبه غدوز عندها هي غي ساعة. ولكن بالنسبة لينا حنا
غدوز عندنا تنين وعشرين ساعة ظاهرة بالفعل غريبة وغريبة بزاف
هاد النظرية نتاع النسبية الخاصة راه شرحناها مزيان في الفيديو السابق فلي بغا يزيد يفهمها مزيان يقد يرجع ليه
كاين واحد المثال اخر مشهور على نظرية النسبية الخاصة ولي تيتسمى مفارقة التوأمين
فهاد المفارقة هادي غادي نتخيلو واحد جوج نتاع التوام بحال بحال
وحدة فيهم غتبقى على كوكب الأرض وغتكبر باش تولي خدامة في بنكة وختها التوام ديالها غتولي استرونوت
غادي تسافر بواحد السرعة نتاع تسعود وتسعين فاصلة تسعود فالمية سرعة الضوء وغاتمشي حتى لواحد الكوكب بعيد علينا بخمسين سنة
ضوئية وغترجع عاوتاني للأرض. للإشارة السنة الضوئية راها مسافة. هي المسافة اللي تيقطعها واحد الشعاع ضوئي تيتسارى في الفضاء
لمدة سنة هاديك فاش غترجع لكوكب الأرض غادي تلقانا حنا دازت علينا تقريبا مية سنة. حيت مشات بتقريبا سرعة الضوء قلنا تسعود وتسعين
فاصلة تسعود فالمية سرعة الضوء وقطعت واحد المسافة نتاع خمسين سنة ضوئية زائد خمسين سنة ضوئية اللي هي مية سنة ضوئية بالنسبة لينا حنا تقريبا غتكون
دازت تقريبا واحد مية سنة ولكن بالنسبة الرحلة ديالها مشي ومجي غتستغرق بالنسبة ليها فقط ربع سنين
ونص ختها التوام لي بقات على سطح كوكب الأرض العمر ديالها غادي يكون تزاد بمية عام غتكون ماتت ولكن العمر ديالها
غادي يكون تزاد غي بربع سنين ونص. ظاهرة غريبة بزاف لي الدماغ ديالنا ما تيبغيش يتقبلها. الدماغ ديالنا ما مولفش ان الزمان راه نسبي. ولكن
راها ظاهرة فعلا حقيقية. وهاديك فاش غترجع لكوكب الأرض غادي تحس بحالا راها سافرات في الزمن للمستقبل
فكلما قربات السرعة ديالك لسرعة الضوء كلما الزمن بالنسبة لك انت تيتباطأ. ويلا مشيتي حتى وصلتي لسرعة الضوء الزمن عندك
تيتوقف تماما متيبقاش يتحرك الزمان الا مشيتي بسرعة الضوء
ما تيبقاش عندك مفهوم الزمن. الأحداث كلها تطرا في نفس الوقت بالنسبة ليك
فالفوطونات متلا كون كان عندها الدماغ وتتفكر الفطون ما يمكنليهش يعرف شنو هو الماضي اولا الحاضر اولا المستقبل ما غتكونش عندو هاد اصلا
في الدماغ. هاد الفطون ما غيكونش تيعرف تماما شنو هو الزمن. الوقت بالنسبة ليه تابت واقف ما تيتغيرش. الفطول بالنسبة
ليه مسكين راه غي تيتولد تيموت فنفس اللحظة وخا راه قطع ملايين السنوات الضوئية في الحياة ديالو. كيما قلنا نظرية النسبية الخاصة
قصة نتاع اينشتاين تتقول لينا ان الاطوال في المكان راه تتقلص وتتصغار على حسب السرعة ديالك والمرجع ديالك
وبنفس الطريقة تتقول لينا ان الزمان حتى هو تيدوز بطء وبوتيرة مختلفة على حسب السرعة ديالك والمرجع ديالك وكلما قربنا
لسرعة الضوء كل ما تتزاد الشدة نتاع هاد جوج ظواهر
هاد الأفكار اللي جاب لينا اينشتاين
تتقلب لينا جميع المفاهيم لي كانت عدنا لا على المكان لا على الزمان. ففي المدة لي كانت ما بين ممات نيوتن وما بين ما جانا
العلماء كانوا تيتعاملو مع المكان والزمان كأنهم واحد الوحدات تابتة متتغيرش ولكن اينشتاين غادي يقلب علينا الطبلة
وغيورينا ان الزمان والمكان ماشي وحدات ثابتة بل متغيرة
وبطبيعة الحال اينشتاين فاش نشر هاد الورقة العلمية ديالو بزاف د العلماء مبغاوش يتيقوها كانت واحد المقاومة بزاف د العلماء حاولوا يدحضوها
يطيحوها وكانوا تيشوفو فيها ماشي حقيقة علمية ولكن غي ولكن شوية بشوية كل تجربة معملية مخبرية دارت باش تتبت
اولا تنفيه هاد النظرية كانت غي تتزيد تتعززها وتبين الصحة ديالها. وشوية بشوية التيار لي كان ضد اينشتاين غادي يرضخ وغادي يقبل
بالحقيقة العلمية فالعلم ديما تيتمشى بالأدلة ماشي ديالنا اش بغات
فكيما العادة شكرا على الإستماع الى عجبكم الفيديو كليكيو على زر الإشتراك
والى اللقاء
