مرحبا بكم في الحلقة الثانية من سلسلة تاريخ ملوك الفراعنة
الحلقة اللي فاتت كنا هضرنا على نارمر
هدا لي وحد مصر وهدرنا على اللوحة الشهيرة ديالو
فهاد الحلقة غادي نقزو شوية واحد تلتمية سنة للقدام وغادي نهضرو على واحد فرعون اللي ما مشهورش بزاف
الإسم ديالو هاد سنيفيلو هادا هو اللي غادي يخلي من مصر قوة عالمية هاديك الساعة
وغادي يوضع بزاف ديال المعايير الفنية لي غتبدا تتخدم في مصر الالاف السنين المقبلة
ولكن اعظم حاجة دارها هي انه هو اللي غادي يعلم مصر كيفاش غتبني الاهرامات
ففهاد الحلقة هادي عبر الحياة نتاع غادي نعرفو المراحل الأولى لبناء الأهرامات
ولكن قبل ما نقزو اجي نشوفو المرحلة اللي كانت بين كيفاش كانت غادا الأمور
فقبل حتى من نار مر براسو الفراعنة ديك الساعة كانوا تيدفنو الموتى ديالهم فالصحرا
تيحطوهم فحفرة فوسط الرملة
وتيغطيو عليهم الرملة وتيخليوهم تما
والسبب هو انهم بطبيعة الحال مكانوش تيبغيو يخسرو الارض الخصبة لي دايرة في جوانب النيل
فكان حشومة انهم يضيعوا ديك التربة السطحية الغنية اللي تيعطيها لهم النيل فشي حاجة بحال دفن الموتى
مصر هاديك الساعة بطبيعة الحال كانت سخونة وجافة
ففاش تيحطو الجثة نتاع الميت فحفرة نتاع الرمل وتيغطيوها الجثة ديالو تتنشف دغيا وتتولي مومياء بعوامل طبيعية
فالبكتيريا باش تخدم
خص تكون ويكونوا شوية دالسوائل فالبلاصة اللي كاينة فيها هي
ولكن الى الجسد نشف دغيا البكتيريا ما عندها ما دير. تيولي مومياء
فهاد هدا متلا مزال دابا تنخدموه فاش تنصيبو الزبيب متلا
فكل مرة كليتي فيها زبيبة كن متأكد انك كليتي مومياء نتاع عنبة
اشنو المشكل لي غيكون الا كتي تتحط الجسد فوسط الرملة او تتغطيه او تتنساه تما
مرة مرة الريح تتجي تتهز هاديك الرملة اللي الفوق والجسد تيطلع فوق الأرض
وهداك الجسد غادي يولي عرضة للحيوانات. الكائن لي جا غادي يقصي فيه. فهدا كان مشكل تيواجههم هاديك الساعة
فباش يحلوا هاد المشكل هادا
ولاو تيحطو فوق الحفرة
مصايبة من الحجر
باش وخا تجي الريح
ما تلقى ما تدي الجسد ديما غادي يبقى مغطي
بهاديك هاديك كانوا تيسميوها المصطبة
المصطبة من بعد فعصر النار والحقبة لي موراه شوية
غادي طور القضية
غادي يوليو تيحفرو في الرملة حتى تيوصلو الحجر الأساس وتيحفرو فهداك الحجر وتيديرو تما مقبرة تيدفنو فيها الموتى ومن بعد تيغطيوهم بمسطرة
بزاف منكم دابا تيتساءلو
علاش انا تنهضر ليكم على الطريقة القديمة د الدفن
ونتوما باغين تسمعو غي الأهرامات
صبرو معايا فراه كاينة علاقة تطورية بين هاد المصطبة هادي
والأهرامات قلناه ان
هو لي غادي يعلم المصريين كيفاش غيبنيو الأهرامات. هاد هدا كان انسان عظيم
ولكن ماشي هو اول واحد غادي يختارع الأهرامات
لي اخترع الفكرة د الأهرامات كان واحد الفرعون اخر سميتو زاسر
للاشارة فقط كاين بزاف ديال الاشاعات ان هداك الشكل الهرمي عندو شي قوة خارقة ولا فيه شي سحرية ولا هدا ولكن هادشي
كلو غي اشاعات
فبالنسبة للمصريين القدماء هاديك الساعة داك الشكل الهرمي مكان تيعني ليهم تا شي حاجة مكانوش تيفكرو ان فيه قوة سحرية ولا انه
والشكل اولا فيه شي حاجة خارقة للعادة. هو فقط شكل هندسي كان بالنسبة ليهم اسهل في البناء
رجعو دابا للمصطبة وهاد فرعون زوسر هدا
زوسر كان عندو واحد المهندس خارق للعادة سميتو امحوتب
هاد امحوتب هدا
طاحت عليه فكرة قال ليها شنو غندير اشنو غندير
غادي نبني مصطبة
وفوق هاديك المصطبة غنحاول نحط مصطبة اخرى صغر منها وفوقهم غنعاود نحط مصطبة اخرى صغر منها بنا
واحد واحد البناية فيها ستة نتاع ستة نتاع المصطبات وحدة فوق وحدة
دايرة بحال شي كعكة نتاع العرس مصايبة من الحجر
وهدا غادي يكون هو اول هرم فالتاريخ
هرم تدريجي مدرج فيه ستة نتاع المستويات
هاد الهرم هدا تبنى فسقارة
اللي هي كانت مكان الدفن في المملكة القديمة
هاد الهرم لي فتقرا مكانش هو اول هرم فقط بل كان هو اول بناية كبيرة مصايبة من الحجر فتاريخ الانسانية
هاد الهرم هدا كان تقريبا شي عشرين مرة اطول من اعلى بناية كانت موجودة فكوكب الأرض هاديك الساعة
وكان هو اول خطوة اللي موراها غادي يوليو المصريين تيبنيو بالحجر
فعلاش المصريين ولاو تيبنيو بالحجر
والجواب هو انه مكانش عندهم الخشب بزاف مكانش عندهم الشجر بزاف باش انهم يبداو يبنيو بالخشب وقبل ما يبداو يبنيو بالحجر كانوا ديما تيبنيو
بالثوب الطيني تيشدو هداك الطين لي جاي خارج من النيل
تيشكلوه على شكل ياجورات او تيبسوه او هداك هو باش كانوا تيبنيو من قبل
كانت السلطة المركزية في عهد زوسر مازالا قوية ومازالة الهية
تماما كيما خلاها
غي الفرق بينو وبين هو ان استخدم هاديك القوة والسلطة المركزية باش يشحذ الشعب كلو يبني قنوات الري
وزوسر استغلها انه يشحت الشعب كلو باش يبني المقبرة ديالو
فالمصريين ديك الساعة جاو ولفوا على العمل الجماعي
والتنظيم الجماعي راه ماشي ان الشعب المصري هو اللي بنى الاهرامات
فكانت السلطة مركزية قوية وكان الشعب منظم باش انه ينفد دوك الأوامر
هاد الهرم التدريجي هدا ما بناوهش بوحدو فبناو كامل
كانوا بناوه وبناو حداه مجموعة نتاع المعابد ومجموعة نتاع الأضرحة
عرفنا الآن التطور ديال الأهرامات
عرفنا كيفاش القضية بدات غي بحفرة في الرملة
كيفاش جات المصطبة وكيفاش حطو مصطبة فوق مصطبة باش تعطينا الشكل الهرمي
راه ماشي غي واحد النهار ناضو المصريين وقالو اجي نبنيو هرم كبير قضية فيها تدريج مورا تدريج ففاش تسمعو شي واحد
فشي يوتوب ولا فشي اداعة فشي د الخريف
تيقوليكم الأهرامات بناوها تفكروا هاد التدريج هادا اللي طرا
بوكي دابا كيفاش غادي نوصلو للهرام الحقيقي? ماشي الهرم بودرجات ولكن الهرم لي عندو الجوانب ديالو ملسة
هنا غادي يجي بطل القصة ديالنا اليوم
سنيفيرو هادا بغا يبني هرم باش ما كان صحا
ولكن تا هو غادي يبدا بهرم متدرج بدرجة
غادي يبنيه فواحد المدينة سميتها ميدوم
ففاش غادي يكمل البناء نتاع هاد الهرم المتدرج
غادي طيح عليه فكرة
غادي يحاول يعمر هادوك الخويات لي بين الدرجات الهرم ديالو باش يصايب لنا هرم حقيقي
ولكن هاد العملية هادي فشلات
فأي واحد مشى شاف هاد الهرم د ما يدوم
شي حاجة ماشي هي هاديك متيبانش تماما بحال بيراميد تيبان بحال شي برج تهدم
ففي ديالو مزال عامر بالأنقاض نتاع الحجر
فتيبان بحالا ان الهرم انهار
وهادشي اللي كانوا علماء الآثار تيتسحاب لهم في اللول تيتسحاب لهم انه كان نهار
هاد النظرية هادي غالطة ولكن كاين ادلة اخرى لي خلاتهم انهم يفكرو هكاك
حدا هرم ما يدوم مبني واحد المعبد
تبنى بفكرة على اساس ان الكهنة تما غادي يبقاو يعطيو الهدايا للروح نتاع سنيفيرو عبر الأجيال
وقدام هاد المعبد هدا
غادي يلقاو واحد جوج نتاع اللوحات دايرة بحال اللوحات اللي تنحطو عالقبورة دابا
فالكهنة هاديك الساعة كانوا ايلا بغاو يكتبوا شي ميساج ويخليو كلشي يشوفو كانوا تيكتبوه فتينقشوه فهاد اللوحات هادي وتيحطوهم فالباب نتاع
كانوا مبلانيين انهم غادي يكونوا عندو جوج د اللوحات قدام المعبد ديالو
ولكن هاد اللوحات هادو ما منحوت فيهم والو
ما منقوش فيهم والو يعني ما كملوهمش
وهادشي اللي خلا علماء الآثار يظنوا ان الهرم راه نهار وانهم سمحوا في ماكملوهش دابا عرفنا ان ماتكملش وان تا شي
واحد ما تدفن فهاديك غرفة الدفن نتاع هداك الهرم
ولكن علاش هاد البيراميد هذا فيه واحد المدخل الفوق الوسط. تقريبا شي ثلاثين ميترو عالي. الى دخلتي منو تتبقى هابط هابط هابط هابط هابط. حتى تتوصل الغرفة
الدفن غرفة الدفن خاوية
هاد غرفة الدفن هادي جات وسط الهرم ولكن عالية على مستوى الأرض
وهاد القضية كانت ابتكار ديال سنيفيرو. فالفراعنة قبل من سنيفيرو كانو كلهم مدفونين تحت الأرض
ولكن سنيفيرو هو لول لي غادي يفكر انه غادي يتدفن فوق مستوى الأرض وسط البيراميد. ولكن باش تصيب غرفة في وسط البيراميد
خلقات ليهم مشكل هندسي معماري
فتخايلوا الضغط وتقل اللي غادي يكون فوق السقف نتاع هاديك الغرفة هاديك
مئات الالاف نتاع الاطنان نتاع الحجر مستفة فوقك
فهاديك الساعة مكانوش تيعرفو كيفاش غادي يحلو هاد المشكل هدا
فالحل اللي غادي يلقاو هو انهم ماغاديش يديرو السقف افقي ولكن غادي يديرو السقف متدرج
ما حدو غادي الفوق وهو تيسغار درجة فوق درجة بحال شي خيمة
فالسقف بهاد الشكل هدا تقل لي فوقو تيتوزع عليه بطريقة متوازية
وتيقد يتحمل ضغط اكثر من الى كان السطح افقي
ولكن واخا هكاك كيما قلنا هاد الغرفة ملقاو فيها حتى شي تابوت ومعمرها تخدمات للدفن
فكاين ابحاث جديدة اللي لقات ان السبب ماشي هو ان هاد البيراميد هادي تهدمات كيما كانوا تيظنوا من قبل
فالسبب هو انه من بعدما كملو بناء الغرفة لقاو ان السقف مازال تيتزعزع
فالجدران باينة انها ما كانتش مستقرة
فسنيفرو خاف انه الا تدفن تما هداكشي غادي يطيح عليه من بعد
وهادشي علاش غادي يسمحو فهداك
دابا باش عرفنا ان هاد الهرم هادا ديال سنيفيرو كيما لاحظنا قبيلا هادوك اللوحات اللي ما كملوهومش ما مكتوب فيهم والو
والجواب هو القرافيتي ماشي الكرافيتي الجديد ولكن غرافيتي قديم
فالف سنة من بعد الممات نتاع سنيفيرو
شي كاهن كان تيتسارا فهاديك البلاصة
دخل المعبد تفرج في البيراميد وعجبو الحال
وهو يكتب في الحيط
الحسين يحب فاطمة
لا لا هادشي لي تيديروه المغاربة دابا. هاد الكاهن هذا غادي يكتب في الحيط نتاع آآ المعبد لي مكانوش كملو البناء ديالو
راني دزت هنا
تفرجت فالشمش تتشرق على البيراميد نتاع سنيفيرو وعجبني الحال
غادي يقول لينا بأن البيراميد نتاع سنيفيرو
كان كلشي هاديك الساعة بالتوارث عارفين ان هداك الهرم نتاع الملك العظيم سنيفيرو
فكما قلنا ما بناش البيراميد بوحدو ولكن بنى بمعابد دايرة به. من بين هاد المعابد واحد المعبد صغير غادي يجي
في الواجهة نتاع هاد البيراميد وبيناتهم واحد الجسر دايز بيناتهم. تما فين كانوا غادي يديرو لو عملية التحنيط
والكهنة غادي يهزو التابوت ديالو وغادي يمشيو بيه فوق هاد الجسر هدا حتى غادي يوصلوه لغرفة الدفن
ولكن المشروع مكملش دابا شنو غادي يدير سنيفيرو من بعد
ما غاديش يستسلم
راسو قاصح غادي يقرر انه غادي يعاود يبني هرم جديد
غادي يبعد واحد ثلاثين تال ربعين كيلومتر هكاك
مشي لواحد البلاصة سميتها داشور وغادي يبدا مشروع جديد نتاع هرم جديد
هرم اللي غادي يكون عاوتاني كبر من هادوك اللي سبقوه
هاد الهرم هدا غادي يتسمى الهرم المنحني
غيتسمى الهرم المنحني حيت ماشي هرم حقيقي تا هو
فتقريبا في المنتصف دلعلو ديالو تنلاحظو ان الزاوية د الإنحناء غادي تعواج
فعلاش هاد الإنحناء هدا
الهدف ديالو فاللول هو انه غادي يبني هرم حقيقي
والجواب هو غادي يعاود يطرا ليهم مشكل هندسي معماري مرة اخرى
وحتى هاد الهرم المنحني معمرو غادي يتخدم
الهرم مكانوش تيبنيوها على الرملة متقدش تبني هرم على الرملة حيت الرملة تتحرك
وما يمكنش الهرم يكون مستقر
في الأهرامات كلها كانت تتبنى على الحجر د الأساس. تيحيدو الرملة كاملها حتى تيوصلو للحجر د الأساس
تينجروه مزيان حتى تيولي مستوي
وعاد تيبداو يحطو الحجر فوقو باش يبنيو الهرم
فبنفس الطريقة باش تبنى الهرم المتدرج نتاع سقارة. نفس الطريقة باش تبنى الهرم نتاع ما يدوم. او هي نفس الطريقة باش غادي يبنيو الهرم في
فشنو هو المشكل الهندسي لي غادي يطرا ليهم هاد المرة
فما حدك تتبني البيراميد او تتعلي فيه
القوة لي عندك فلكورنيرات لتحت فحجر الأساس التوازن ديالها تيبدا يختل شوية بشوية محدك تتعلي البيراميد محد التوازن غادي
يختم فاش وصلوا للنصف نتاع الهرم ولاو تيحسو به انه كلو تيتحرك
بحالا بدا تيزلق على هداك حجر الأساس
ففاش بداو تيحسو بالبيراميت تيتحرك كانوا سالاو بناء غرفة الدفن
نفس الطريقة اللي دارو المرة لخرى سقف متدرج
فمع التحرك نتاع البيراميد السقف والحيوطة بداو تيتشققو
فلي دخل لهاد غرفة الدفن هادي دابا را مامحلولاش للسياح لأنها خطيرة
اولا غادي نلقاها عامرة بالوطاويط عامرة بالخفاش
تانيا غادي يبداو يبانو لك دوك الشقوق والتصدعات لي طرات فهاديك الجدران
سنيفيرو باش يحل هاد المشكل ديك الساعة غادي يحط اعمدة نتاع خشب الارز الفوق في الجدران بين الجدران باش الجدران مطيحش على بعضياتهم
ولكن وصلات لدرجة انهم عمروها بزاف بهادوك الأعمدة
فما بقاتش صالحة للدفن
وبطبيعة الحال غادي يسمحو فهاد الهرم تا هو مرة اخرى
ولكن قبل ما يسمحوا فيها هاد المرة ما غاديش يخليها ما كاملاش. غادي يكملوها ولكن الزاوية نتاعها غادي يقصروها باش تولي الخدمة عليهم
ساهلة وسريعة هادشي علاش الزاوية الفوقانية منحنية اكثر من الزاوية اللي كاينة التحت فهاد البيراميد المشكل دابا هو ان سنيفيرو مسكين شرف
دوز حياتو وشبابو هو تيتخارى باش يبني هاد هادو وماصدقوليهش
وخصو يلقى شي بلاصة فين غادي يتدفن سنيفيرو مغاديش ييأس
مغاديش يستسلم مغاديش يقتل المهندس المهندس راه ولدو اصلا غادي ينوض ويقول ليهم
غادي نبنيو هرم اخر عاوتاني
صنيفرو غادي يبني هرم تالت عاوتاني بعض الكيلومترات بعيد على الهرم لاخر فداشور
هاد الهرم هدا تيتسمى الهرم الأحمر
حيت منين تضرب فيه اشعة الشمس تيعطينا واحد اللون حميمر شوية
وهاد الهرم هذا غادي تكون الإنحناءة ديالو شوية منخفضة هاد المرة. سنيسيرو مبقاش عندو الوقت بزاف. او خصو يسالي الهرم بأسرع طريقة ممكنة. او هاد
الهرم الأحمر غادي يكون هو اول هرم حقيقي في التاريخ
وفي غرفة الدفن ديالو فين غادي يدفنو سنيفيلو
كان هو اول واحد
غادي يبني الأهرامات الحقيقية فمصر
وكان هو اللي غادي يعلم الأجيال اللي غادي تجي موراه
كيفاش انها تبني الأهرامات
طريقة بناء الاهرامات مكانتش هي الانجاز العظيم الوحيد لي دارها هاد السيد هدا. غادي يخلي من مصر قوة عالمية هاديك الساعة
سنيفيرو غادي يصيفط بعثات تجارية للبنان. باش يجيبو معاهم خشب الأرز. نفس الخشب للي كانوا تيخدموه فغرفة الدفن للي
هنا قبيلة هاد البعثة التجارية هادي كانت واحد الشيء عظيم اللي دارو سنيفيرو
علاش المصريين هاديك الساعة ماكانتش عندهم مع الملاحة البحرية. كانوا مفشين والملاحة تيديروها غي في نهر النيل. مكانوش تيديروها في البحر. والملاحة في نهر
النيل كانت اسهل ما يكون
غادي بالباطو فوسط النيل راك ديما تتشوف الجوانب ديالو
ما عمرك غتلف
ويلا طرات شي حاجة راه الحافة قريبة ليك
والشيء الثاني والأهم لي خلا الملاحة ساهلة في النيل هو ان التيار المائي جاي من الجنوب للشمال
ولكن التيار الهوائي
غالبا كان تيجي من الشمال للجنوب
فباش غتنفعهم هاد القضية هادي
ديرو للفيديو وحاولو تفكرو فيها شوية
واحد جوج تلاتة فكرتو
فالقضية هي انه الا كتي غادي من الجنوب للشمال
غادي تخلي التيار المائي هو لي غادي يدير خدمتو. غادي تهبط الأشرعة نتاع الباطو ديالك
وتخلي الما يديك غتبقى غي تحرك الباطو شوية ليمن اولا ليسر حتى توصل للمنطقة الشمالية لي باغي تمشي ليها. ويلا كنتي باغي تمشي للجنوب
من الشمال هنا غادي تخدم التيار الريحي التيار الهوائي غادي طلع الأشرعة وغتخلي الريح دير خدمتها فالريح غتبقى دافعاك من الشمال للجنوب
جنوب وغتبقى تحرك شوية ليمن وليسر حتى توصل المنطقة الجنوبية لي باغي توصل ليها. فالملاحة فنهر النيل كانت اسهل ما يكون
فالا كتي جالس فالطرف او تتفرج فالباطويات اتعرفو فين غادي
كان الشراع عالي غتعرفو راه غادي لتحت للجنوب كان الشراع مهبط غتعرفو راه غادي الفوق للشمال
فهاد القضية كيما قلنا فالشات المصريين او ما كانوش تيغامروا فالبحر
فحتى البحر المتوسط هاديك الساعة كانوا تيسميوه بالمصرية القديمة
اللي تتعني الأخضر العظيم
فما كانش عزيزة عليهم الملاحة البحرية وحتى الى احتاجوها كانوا مرة مرة تيجيبو ملاحة اجانب هما لي تيديرو لهم الخدمة
غادي يصيفط بعثة تجارية للبنان عبر البحر فهذا كان انجاز عظيم هاديك الساعة بالنسبة ليهم
فكانوا هاديك الساعة محتاجين بزاف لهاداك الشجر ولا خشب الأرز. فبه باش كانوا تيبنيو الباطويات ديالهم. وبه باش كانوا تيبنيو ديك الأبواب
العملاقة اللي تتكون في المدخل نتاع المعابد
الحاجة العظيمة الأخرى لي دارها سنيفيرو
وانه بدا تيصيفط بعثات لسيناء للمناجم نتاع حجر الفيروز
فسيناء فهاديك الساعة كانت ارض غريبة عليهم ما عندهمش الكونترول عليها فضروري خصك تدي معاك الجيش ديالك باش يحميك
ولحد الآن بعض المناطق فسيناء مازال فيها نقوش تتهضر على سنيفيرو وكانوا تيسميوه قاهر البرابرة بارامو كان تيقتل الأجانب
فسيناء باش يوصل للمناجم نتاع حجر الفيروس
علماء الآثار لقاو بعض البقايا نتاع المجوهرات نتاع المرا نتاع سنيفيرو
خلخال وحلقات مصايبة من حجر الفيروز. وهادي هي اقدم مجوهرات د الفيروز عندنا على تاريخ المصريين القدماء
الشيء العظيم الآخر لي كاين على هاد هذا هو انه غادي يحط تقاليد فنية جديدة لي غتولي متبعاها مصر لألفين وخمسمية
السنة المقبلة غادي ينحت اول تماثيل بالحجم الطبيعي بالحجر للأفراد نتاع العائلة ديالو
فمصر من بعدو غادي تحافظ على هاد التقاليد هادي فالنحت نتاع اشخاص بالحجم الطبيعي
فكما تنشوفو في الصورة تمثال نتاع الإبن ديالو راح وتيب مع مراتو
هاد هادي نحتوها لابسة لي من تحتها تيبان الشعر الحقيقي ديالها
فغادي يصايب تماثيل غاية في الجمال وكيما قلنا كان هو السباق فهاد التقاليد هادي
حاجة خرى على هاد هدا
وهو انه اقدم فرعون عندنا عليه حكايات مكتوبة
بحال الأحاديث فكاين واحد الورق البردي موجود الآن فبرلين سميتو ويست كار بابايروس وتيعاود لينا واحد القصة على سنيفيرو فيها شوية ديال السحور
فقالك اسيدي سنيفيرو واحد النهار جاه الملل وطاحت عليه
فالوزير ديالو غادي يقولو مالك اخويا على هاد تمارة كلها
ركب لك في بيطو في الميل ودي معك الخدامات الزويونات ديالك وما يجدفوا بك
فغادي يلبسهم غي هاديك الشبكة نتاع الصيد غادي يطلعوهم معاه فلباطو وغادي يخليهم هما تيجدفو بيه
فوحدة من هادوك الفتيات
غادي طيح ليها واحد القلادة ديالها فيها حوتة مصايبة من هاد حجر الفيروز لي هو ثمين هاديك الساعة غادي طيح ليها في النيل
وغا تبدا تتبكي
غادي يحبس الباطو وغادي يسولها اش كاين
فغتشرح ليه اشكال
وغادي يقوليها هانية نوصلو نعطيك شي سنسلة خرا حسن منها
ولكن هي غتعرر ليه غتقول ليه لا هاديك ولا ممحركينش
وخا كان فرعون كانوا الناس تيقدو يهضرو معاه بطريقة تلقائية
فغادي يعيط للسحار ديالو
السحار غادي يجي
غادي يدير وغادي يقسم الماء نتاع النيل لجوج بلايص هادشي قبل موسى
فغادي يفرق الما حتى تبان السنسلة كاينة التحت. غادي يهزوها وغادي يكملوا الرحلة ديالهم
هادي قصة خيالية بطبيعة الحال ولكن تتعطينا واحد النبذة على الشخصية نتاع سنيفيرو
كان فرعون ودود ما كانش ديكتاتور متسلط تيستغل هاديك السلطة لي عندو وتيقمع الشعب. كان فرعون متعاطي
اوكي الحلقة الجاية غادي نشوفو شي ملك اخر من الملوك نتاع مصر القديمة
فشكرا على الاستماع ويلا عجبكم الفيديو
كليكيو على ولا باش يوصلكم الفيديو المقبل
شكرا
