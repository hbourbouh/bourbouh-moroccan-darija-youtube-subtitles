مرحبا بكم فحلقة جديدة من تاريخ الحرب العالمية التانية. الحلقة لي فات كنا خليناها فمؤتمر ميونيخ فاش بريطانيا وفرنسا والتايلاند
عطاو هاديك المناطق الجبلية لي جات بين تشيكوزلوفاكيا وبين المانيا عطاوها لالمانيا فطابق من ذهب وشفنا ان السبب
انتع هاد مؤتمر ميونيخ هو ان اوروبا كان شوية غدي اتنوض فيها الحرب او هادش اللي كان خلى الوزير الأول دبريطانيا هديك الساعة
بالمجهود كبير باش يحاول يحل هاد المشكلة هادي بطريقة سلمية بلا ماتطور الأمور الحرب فاش نزل من الطيارة لي جاية من
مؤتمر ميونيخ تعرض ليه الشعب البريطاني بحالا معرض لشي بطل والشعب البريطاني ولى تيبان ليه دابا ان الاحتمال تنوض شي حرب في اوروبا شبه منعدمة
راه عتق الموقف غي نعسو على جنب الراحة
الشيء الغريب اللي كان فهاد المؤتمر نتاع ميونيخ وهو انه الى شنا التصاور نتاع المؤتمر كلهم تيبان لينا فيهم غي هتلر دالمانيا
كاين تاع بريطانيا د فرنسا وموسوليمي تاع الطاليان. المؤتمر د ميونيخ تعقد باش يقرر المصير نتاع لي هي قطعة ارضية
قضية كبيرة نتاع تشيكوزلوفاكيا ولكن المؤتمر محضر فيه حتا شي ممتلين من الشيكوزلوفاكيا
فالممتلين اللي صيفطاتهم تيكوزلوفاكيا لهاداك المؤتمر بقاو مساكن واقفين برا تيتسناو فوقاش تخرج النتيجة نتاع المؤتمر اللي غتحدد ليهم
والمصير دالدولة ديالهم ما خلاوهمش حتى يدخلوا معهم فهاديك المفاوضات وهاديك الاتفاقيات العنصر الثاني اللي كان غايب فهاد المؤتمر هادا واللي كان
عنصر مهم بزاف هو الاتحاد السوفياتي. ما سوقوليهش ما عيطوليهش للمؤتمر. وهذا كان واحد الخطأ فادح
لي غادي يرجع يعض الحلفاء من بعد
السؤال المطروح دابا هو علاش غادي يدير الثقة اصلا في هتلر وغيسحاب ليه الى عطاه في القصعة ديال الدهب راه هتلر غادي
اقناع وغادي يجمع راسو وغادي نتفاداو الحرب. والجواب هو ان هاد هذا كان نية. فقبل المؤتمر د ميونيخ فاش كان تيجري
تمشم ياك وما يلقا شي حل سلمي لهاد المشكل هاد كان مشى وتلاقى مع هتلر وجلس معاه وهضر معاه وقصر معاه فين تلاقاه? فنفس
لي كنتلاقا هتلر فيها المستشار د النمسا لي هضرنا عليها فواحد الحلقة سابقة. فعش النسر فهاديك الدار لي كانت فراس الجبل ولي كان تيخلع
فيها الدبلوماسيين اللي تيجيو عندو غي هو فهاد اللقاء نتاع هتلر غادي يلبس الماسك ماغاديش يتعامل معاه بنفس الصرامة اللي تعامل بها مع المستشار دالناس
مشى مغاديش يوقف الجنرالات ديالو كلهم موراه باش يخلعو لا هتلر غادي يرحب بتشامبرلين وغادي يجلسو وغيضحك معاه وغيقصر
معاه هتلر غادي يلبس الماسك وغيولي تيبان ظريف بحال الخريف. وغادي يعطي حلاوة اللسان حلاوة اللسان حتى غادي ياكل ليه دماغو
غادي يرجع لبريطانيا من هداك اللقاء مع هتلر عاجبو الحال ومتأكد تماما ان هتلر واحد الإنسان لي يمكن لك تيق فيه وتيق بالوعود
ديالو كان تيصحاب ليه هتلر راه واحد الانسان اللي يقد بنادم يتفاهم معاه غي سالا هاد اللقاء الودي اللي دار معاه هتلر غادي يبدا معاهم
قنعهم غادي يرجع عاوتاني لبريطانيا غادي يبدا يتناقش مع الحكومة ديالو ويقنعهم ويلقى بلا الأغلبية كانت متافقة معاه في الفكرة ديالو كلشي كان
باغي يتفادى الحرب. شا برلين كان تيشوف ان بريطانيا الى دخلت في حرب هاديك الساعة بريطانيا غادي تخسر سواءا ربحات الحرب ولا خسراتها
فالكلفة المالية الفلوس اللي خصها تصرف على شي حرب بحال هادي غتكون كلفة خيالية وكافية انها تهرس الاقتصاد البريطاني الاقتصاد البريطاني اللي كان
تيتقاتل باش ينافس الاقتصاد الامريكي ديك الساعة المهم مشى لمؤتمر ميونيخ عطاو لهتلير لي بغا شد
الطيارة رجع لبريطانيا ونزل تيشير بواحد الورقة للجمهور لي تيتسناه. واحد الورقة لي كانت فيها معاهدة عدم الاعتداء لي سناها مع هتلر
شامبرلين هاز هاديك المعاهدة تيرفرف بها والشعب البريطاني كلو تيهلل وتيصفق
وتشامبرلين فهاد لقصيرة غادي يولي هو اشهر واحد فأوروبا. ولا بطل قومي لي عتق اوروبا فواحد الحرب لي كان كلشي غادي يخسر فيها
شامبرلين فاش كان تيحاول يقنع الحكومة البريطانية كانلقا شوية نتاع المقاومة. فراه كان واحد الرأي معارض لي هو كانوا الناس ديالو قلال. ولي كان تيقول
انه راه مستحيل تيق في هتلر ومايمكنش دير معاه معاهدة وتمنى انه غادي يوفي بها
هاد الرأي هذا في الحكومة البريطانية كان مترأسو هداك الغليض بو طحشة هاديك الساعة مزال مولاش هو الوزير الأول دبريطانيا
الرأي ديالو ان هتلر لا ثقة في عتيقة هو ان هاد مؤتمر ميونيخ المعاهدة ديالو مغتجيب تا شي حاجة زوينة لبريطانيا كان رأي لي ممتافقش معاه الشعب
الشعب البريطاني فالشعب البريطاني كان تيشوف هاديك اللحظة بحال شي مشاغب وغي باغي الحرب تنوض يعني شي واحد تيدير العصا فالرويضة وصافي المهم
برلين غادي يسالي اللقاءات ديالو مع هتلر بفكرة ان هتلر را واحد الإنسان لي يقد بنادم يدير فيه التقة انسان عقلاني لي يمكن لك تفاهم معاه
كاين من الجانب الألماني اش كاين? هتلر من اللقاءات ديالو مع تشامبرلين دبريطانيا ودالادي دفرنسا خرج بواحد
اليوم مختلفة تماما خرج نتاع الغرب راه ضعيف جبان مخيات ومستعدين يضحيو ويبيعو حوايجهم باش ميدخلوش
مش في حرب. هتلر دابا ولى تيبان ليه انه يقد يلعب فالتيران كيفما بغا. والطرف الآخر. راه غيبقى يلحس ليه فرجليه غي باش متنوضش الحرام. وهادشي للي غادي يعبر
عليه هتلر فواحد المقولة شهيرة ديالو غادي يقوليهم راني شفت دوك الأعداء ديالنا دوك البراهش فميونيخ راه هما غي دود هكا قاليهم
راهوما غي دود
وهاد مكانش هتلر بوحدو لي خرج بيها ولكن كان واحد العنصر مهم تا هو بعيد على ارض الحدت ولي استنتج نفس
نفس القضية هاد العنصر هدا كان هو جوزيف ستالين فستالين كيما قلنا ما عرضوش عليه المؤتمر ميونيخ مسوقوليهش ولكن كان مراقب الأحداث
او لي تيطراو كلهم من موسكو
السطاليم كان كاعي مزيان فعلى الرغم من المجهودات الكبيرة لي كنبدل كنضم مثلا لعصبة الأمم ودار محاولات كبيرة باش يدخل للمجموعة
كاع الخطب ديالو كان تيقول ان الاتحاد السوفياتي راه ديما مستعد يدخل يعاون شي كوزلوفاكيا وانه مستعد يوفي بالعهود ديالو لي دار مع
ديكوسلوفاكيا ديك العهود لي هضرنا عليها فحلقات سابقة كان داير معاهدة مع تشيكوز لوفاكيا لي تاتقول انه مستاعد يدخل يعاونها الى تعرضات لشي هجوم
ولكن بشرط توفي فرنسا بالمعاهدة ديالها مع تشيكوزلوفاكيا وتحرك الجيش ديالها هي اللولة
ولكن كيما شفنا فرنسا تجاهلت تماما ديك المعاهدة لي كانت عندها مع تشيكوزلوفاكيا وعطات الأراضي ديال تشيكوزلوفاكيا لهتلير فمؤتمر ميونيخ
اللي خرج بيها من مؤتمر ميونيخ هو ان وفرنسا والغرب كلو تيحاول يلحس الصباط الهتلر ويتفادى
كأي حرب معاه لعل وعسى هتلر يوجه الغضب ديالو للشرق لجهة روسيا وينسى عليه الغرب. لروسيا لي كان عندو معاها مشكل ايديولوجي
النتيجة نتاع مؤتمر ميونيخ كانت نفعات هتلر مزيان في العلاقات ديالو مع الجنرالات د المانيا
فراه وراء الكواليس كانت العلاقة ده هتلر بالجنرالات علاقات لي عامرة بشوية د المشاكل من لول. فالجنرالات بطبيعة الحال كان عاجبهم ان
هتلر تيخدم مزيان باش يبني الجيش وباش يبني الاقتصاد د المانيا ولكن فنفس الوقت كانوا شوية خايفين ومتوترين في الف وتسعمية وتلاتة وتلاتين ربعة
وثلاثين من الوجود نتاع هاد هادو لي كانوا تيتسماو كانوا واحد نتاع الحزب النازي ماشي جيش
نتاع الحزب النازي. كانوا ديما تيمشيو مع الحزب النازي باش يحميوه. ويلا ناض شي صداع مع الأحزاب الأخرى كانوا تينوضو وتيخليو دار باباهم عصا
ففي الف وتسعمية وتلاتة وتلاتين ربعة وتلاتين كيما قلنا بمعاهدة فيرساي الجيش الالماني كان مليميتي فقط مية الف جندي ولكن هاد
بما انه ماشي مع الجيش كان فيهم تقريبا شي ربعمية تا لخمسمية الف واحد
الجنرالات نتاع الجيش الألماني حتى اللي كانوا نازيين كانوا خايفين ان هتلر فاش ياخد الحكم يقد يجي من الناحية نتاع هاد السور متروبرز ويفضي
طلهم على الجيش كانوا خايفين ان هاد غادي ياكلو الجيش وياخدو ليه المكانة ديالو والمناصب ديالو. ولكن هتلر دكي مغاديش يمشي فهاد الاتجاه
هتلر غادي يدير للرئيس نتاع هادوك وغادي يدير ليهم واحد العملية نتاع التطهير. غادي يجي من الجهة نتاع الجيش الألماني
وغيحاول يتفاهم معاهم وهادشي اللي خلا الجيش الألماني حتى هو يعطي القسم بالولاء لهتلير في الف وتسعمية وربعة وتلاتين
المشكل لاخور لي كان تيطرا وراء الكواليس كنا هضرنا عليه في الحلقات السابقة هو ان هتلر فاش كان تيجري باش يهرس معاهدة فيرساي بهاديك
الطريقة الاندفاعية وبهداك التقمار ديالو الجنرالات كانوا تيشوفو رؤية اخرى وما كانوش متافقين معاه بزاف الجنرالات د المانيا كانوا
خايفين انهم ايلا نقدو معاهدة فيرساي بهاديك الطريقة المتحدية. فرنسا وبريطانيا ما غيعجبهمش الحال وما غاديش يرضاو. وغادي يشنو حرب
على المانيا اللي الجيش ديالها ما فايتش مية الف جندي. وهاد السيناريو غادي يتعاود كذلك فاش هتلر غادي يآمر الجيش ديالو باش يمشي للراي لاند. ديك المنطقة
لي جات بين المانيا لي تتنتامي لألمانيا ولكن جات بين المانيا وفرنسا ولي كانت معاهدة فيرساي تتمنع وجود اي عسكري الماني تما لحماية الحدود الفرنسية
الجنرالات كانوا تيشوفو هاد الأمر هدا دهتلير انهم يحطو الجنود ديالهم تما وينقدو معاهدة فرساي. بحال شي عملية انتحار ولا شي حماقة واندفاع غير
منطقي نفس سيناريو غادي يتعاود فألف وتسعمية وتمنية وتلاتين الجنرالات كانوا تيحاولو يقنعو هتلر انهم را مامستعدينش بالجيش ديالهم يدخلو للنامسا. هوما يقولو ليه لا
وهتلر يدير داكشي اللي بغا وتينجح فالتقميرات ديالو ولكن نتاع تشيكوزلوفاكيا الجيش الألماني الجنرالات وصلات ليهم للعظم
كانوا تيشوفو بلا هاد هادي ماشي بحال لي فاتو. الجيش التشيكوز لوفاكي كان تيبان ليهم مجهز مزيان. او مدرب مزيان. عندو مخطط
واعر وعندو في الأرض ديالو فهاديك الجبال الوعرة نتاع الجنرالات مكانوش تماما باغين الفكرة نتاع تقد
تنوض بيناتهم الحرب وبين الشيكوسلوفاكيا
الجنرالات هاديك الساعة وراء الكواليس كانت دايرة بيناتهم الهضرة بيلا ايلا عطاهم هتلر الأمر باش يدخلوا فهاديك الحرب مع تشيكوزلوفاكيا فراه
ضروري خص يديرو عليه انقلاب يحبسوه فدارو
ويحاولوا يصايبوا شي طريقة حكم جديدة في البلاد
كانت واحد المؤامرة بين الجنرالات اللي تدرس الاحتمالية نتاع شي انقلاب على هتلر والعزل ديالو فحالة الى امرهم يشنو واحد الهجوم احمق
انتحاري على تشيكوزلوفاكيا
ولكن بطبيعة الحال هاد القضية مطراتش حيت فمؤتمر ميونيخ خدا داكشي لي بغا كامل بلا حرب بلا تمارة هاد النتيجة د مؤتمر
هي لي فاجأت الجنرالات د المانيا ونفعات هتلر مزيان وحيدات تماما هاديك المؤامرة لي كانت دايرة ضدو وراء الكواليس. مورا
شهادة ميونيخ الجنرالات نتاع الجيش النازي. ولات دايرة الثقة التامة في القدرات دهتلر
فكل مرة دار شي تقميرة او كانوا ضدو تيربح هتلر في التقميرة ديالو
من بعد فاش تحلات هاد المشكلة نتاع تشيكوزلوفاكيا هتلر دابا ولات تيبان ليه الآفاق كلها تحلات قدامو وفمارس الف وتسعمية وتسعود وتلاتين
هتلر غادي يستغل هادوك الصراعات العرقية بين وبين كذريعة باش يصيفط الجيش ديالو لهداكشي لي بقا من شيكوزلوفاكيا
فالعائق اللي كان تيمنع الجيش الألماني انه يدخل للتشيكوزلوفاكيا كان هوما هاديك السلسلة الجبلية اللي مايمكنليهش يدوز منها بسهولة ولكن
دابا فاش ولات نتاع المانيا الجيش الألماني ولى يمكن ليه يدخل دابا للتشيكوزلوفاكيا بطريقة سهلة والجيش لوفاكي مسكين غادي ياكل العصا
هتلر هاد المرة باش يبرر الغزو ديالو للتشيكوزلوفاكيا غادي يقوليهم راه الحكومة التشيكوزلوفاكية حكومة غير شرعية ومقاداش تحافظ على النظام
ترضع هداك العنف والصراعات العرقية بين التشيكس والسلوفاكس اللي نايضة في البلاد ديالها. قاليهم انا دخلت للتشيكوزلوفاكية باش نحافظ على النظام تما. يعني حجة
هي ما يتيقها غي الحمار
وهاد الهجوم هدا هاد الغزو هدا التشيكوزلوفاكيا كان هو نقطة التحول د النظرة نتاع الغرب كيفاش خصو دابا يتعامل مع هتلر ففاش دخل هتلر
دار ليها الدريعة اللي كان عطى كانت شوية قاليهم الشعب النمساوي راه في الأصل ديالو الماني وبأنه كان دار واحد التصويت شحال
هادي في النمسا والشعب صوت انه باغي يرجع لألمانيا ولكن الحلفاء لي صايبو معاهدة منعوا عليهم هاد القضية هادي باش المانيا متكبرش من بعد الخسارة ديالها
ديالها اللي جات بين المانيا والتشيكوسلوفاكيا تا هي الذريعة اللي عطاهم باش خداها كانت ذريعة اللي شوية بحكم ان الناس اللي ساكنين فهاديك
الحدود حتى هوما من عرق الماني وقاليهم راه الحكومة التشيكوزلوفاكية تتقمعهم وتتقهرهم وراه خصني نجي نعاونهم ونحررهم من هداك القمع
لكن فهاد الهجوم اللخر على التشيكوزلوفاكيا الذريعة ديالو كانت واهية وطبز ليها العين. الحلفاء كانوا تيشوفو فيها ما عندها حتى
حتى شي مبرر وهادي كانت كذلك نقطة تحول في الرأي العام والشارع البريطاني. وهاديك الأقلية اللي كانت تابعاه
واللي كانوا تيقولو ليهم ان هتلر راه واحد الانسان ما فيه تقة وراه غادي ينقد العهد ينقدو ولاو هوما دابا اللي الشعبية ديالهم تطلع في بريطانيا والشعب
نتاع ولات غادة وتتموت. ولا تيتحول شوية بشوية من هيرو لزيرو. بريطانيا وفرنسا دابا عرفو بلا هتلر
ما فيه تقة غادي يخافوا ان بولندا هي اللي جاية في الطريق من بعد تشيكوزلوفاكيا فغادي يديرو معاها معاهدات جديدة وغادي يزيدوها
وفي مارس الف وتسعمية وتسعود وثلاثين الجيش الألماني غادي يحتل واحد البلاصة اللي كانت سميتها هاد هادي كانت المعاهدة فرضت
على المانيا انها تخلى عليها وتعطيها لتوينية فاش خسرت الحرب العالمية اللولة. من بعد شيكوزلوفاكيا وهاد هادي هتلر دابا طاح عليه
الماسك ولا تيبين ليهم النياب ديالو واخا عرف دابا ان هتلر را ما معاهش التفاهم كان مازال تيجري وتيحاول يلقى شي
بطريقة سلمية باش يحل هاد المشاكل كان تيعتابر انه الى ناضت الحرب بين المانيا وبين الانجليز فراهو فشل فالمهمة دالحياة ديالو
هتلر خرج للعيب ديريكت وتيشرشم ليا في البشر وتشمبرلين مزال تيقلب كيفاش يلحس الصباط ويحل الامور بطريقة سلمية
مفتاح السلم في اوروبا في الف وتسعمية وتسعود وثلاثين مكانش في لندن مكانش في باريس مكانش في واشنطن مفتاح السلم
في اوروبا هاديك الساعة كان في موسكو
هادوك الكارانتيات لي عطاتهم بريطانيا وفرنسا لبولندا ميمكنش تكون عندهم شي قيمة وشي معيار تقيل من غير الا دخلات معاهم الاتحاد السوفياتي
فهاديك المعمعة فباش توازن القوى يكون فصالحهم كان ضروري خصهم يقنعوا الاتحاد السوفياتي ولكن بريطانيا وفرنسا
مداروش خدمتهم مزيان فهاد القضية هادي
فحتى فاش بغاو يصيفطو ممتلين ديالهم يتشاورو ويتحاورو مع الإتحاد السوفياتي مصيفطوهمش فالطيارة باش يوصلو دغيا دغيا ويبينو
الاتحاد السوفيتي انهم راه محتاجينو وأن الأمر خطير وجاد وأنهم فهاداكشي اللي بغاو غادي يصيفطو البعثة ديالهم فباطو
بحالا عندهم زعما شي جولة سياحية هو انهم عندهم الوقت الكافي معطلينش على الاتحاد السوفياتي
الباطو غادي ياخد مدة طويلة باش يوصل والاتحاد السوفياتي ما غاديش يعجبو الحال. حاس بالإهانة من قبل
وتيزيدو يدكو ليه على الجرحة بريطانيا وفرنسا كانوا تيتعاملو مع الاتحاد السوفياتي بهاد الطريقة هادي
حيت كانوا متأكدين ان ايديولوجيا الاتحاد السوفياتي هو العدو اللدود د المانيا وده هتلر. والمعطيات لي كانت فيديهم هاديك الساعة تتقول ليهم انه
ومن سابع المستحيلات ان هتلر وستالين يقدو يديرو اليد في اليد
وراه هتلر تيعتبر المهمة ديالو في الحياة هي يقضي على اليهودية البولشوفية. كان عارف هاد القضية ما كانش واخد الأمور بجد
دية تامة في التعاملات ديالهم مع الاتحاد السوفيتي بحالا دايرهم في الجيب
وبطبيعة الحال تاهذاك الجانب نتاع ان بريطانيا ماكانتش تاتيق تماما فستالين والعكس صحيح ستالين ماتيتيقش تماما ففرنسا وفبريطانيا
هانية فاش صيفطو ليه هاديك البعثة البعتة مشات نتاع بغيناكم وما بغيناكمش
في الف وتسعمية وتسعود وثلاثين الجيش الأحمر نتاع الإتحاد السوفياتي كان هو اكبر جيش في اوروبا هاديك الساعة
اكبر جيش في العدد ولكن القدرات ديالو والسمعة ديالو كانت طايحة بزاف في عينين العالم فسطالين في عام الف
تسعمية وتمنية وتلاتين كنبداو واحد الحملة نتاع التطهير في الجيش الأحمر. واحد التطهير عام من الجنرالات حتى المردة كحل الفردة. تا واحد ما كان ضامن راسو
الالاف المؤلفة نتاع الجيش الأحمر تم التطهير ديالها والمعنويات دالجيش كانت طايحة بزاف
جيش لي مكانش منظم مزيان وكان تينهك فيه الفساد الاداري. اجي دابا نرجعو لبولاندا شوية. قبل متنوض المعمعة نتاع تسعود وتلاتين
المانيا كانت تتحاول تعطي بزاف د لبولندا
او بولندا حتى هي شحال من مرة قالت لألمانيا انها مستعدة دير بزاف د التنازلات لي كاينة في معاهدة فيرساي وانها مستعدة
ضد الألمانية بزاف د الأراضي لي خداتها بسبب معاهدة فيرساي. فبولاندا كانت مستعدة تمام الإستعداد انها تفاهم فهاد
مشاكل مع المانيا
ولكن البولنديين او بولندا مكانتش باغا تماما انها تولي واحد الدمية في اليد نتاع المانيا لي غاتولي تلعب بها في
ديالها وفي نفس الوقت ما بغاوش الجيش نتاع الاتحاد السوفياتي يتم داخل بولندا. رفضات كاع هادوك لي عطاتهم المانيا في
الف وتسعمية وتمنية وتلاتين وعاودت الف وتسعمية وتسعود وتلاتين وعاوتاني في ابريل الف وتسعمية وتسعود وتلاتين. وفاش بريطانيا وفرنسا
زادوها كيما هضرنا عليها قبيلا
بولندا ولات تتبين انها مستعدة تدخل في اي كونفلي. وهنا اوروبا كلها عرفت بيلا راه شي كريس فريال جاية في الطريق
وفي اواخر غشت الف وتسعمية وتسعود وثلاثين غادي تنزل الصاعقة لي غادي ترون العلاقات الدبلوماسية في اوروبا
ففي غشت الف وتسعمية وتسعود وتلاتين واللي تا واحد ما كان متوقعها هادي طرا
المانيا والاتحاد السوفياتي غادي انهم تافقوا بيناتهم وسناو عهدة نتاع عدم الاعتداء
هاد المعاهدة طرات فغشت ولكن المانيا بدات خدامة على هادشي من ماي. المانيا كانت تتصيفط بعثات للتحاور مع روسيا. وماداروش هاداك
الخطأ البليد لي دارتو النجليز مع فرنسا. ما صيفطوش الممتلين ديالهم في باطويات بحالا تيتساراو. لا صيفطوهم فطياير وصيفطو ممثلين
لي كانت عندهم سلط عالية في المانيا. يعني النخبة نتاع السياسيين ماشي شي بوزبال. غادي يمشيو غادي يهضرو مع الاتحاد السوفياتي. غادي يتشاورو مع بطريقة
جدية تا هو غادي ياخد ديالهم بطريقة جدية
فهاد الميثاق الشهير ديال عدم الاعتداء بين روسيا وبين المانيا ولي كان تيتعرف بمولوتوفريبنت شوب من الناحية الايديولوجية
ما كان عندو حتى شي معنى
من الناحية الايديولوجية
المانيا والاتحاد السوفياتي اعداء ابديين
فلا المانيا لا الاتحاد السوفياتي كانوا تيديرو حملات واسعة ضد الايديولوجية دالدولة الاخرى فالنازية والبولصوفية بحال
زيت ولما متيتلاقاوش ولكن بالنسبة للأحداث لي كانت طارية هاديك الساعة فأوروبا هاد الميتاق دعم الإعتداء نتاع مولوتوف ريبنترو
كان عندو منطق سياسي مئة بالمئة
من الجهة دهتلير كان تيشوف فهاد الميتاق هدا انه غادي يهنيه من الاحتمال نتاع تنوض حرب من الطرفين فهتلر ما فيه ما يدخل
حرب في نفس الوقت مع الجهة نتاع فرنسا ومع الجهة نتاع الإتحاد السوفيتي. هتلر فاش دار هاد الميثاق كان صافي ديسيدا انه مية فالمية راه
غادي بهولندا ويلا اتاكا بولندا كاين احتمال كبير ان فرنسا او النجليز غادي يتحركو او يقد يدخل معهم في حرب في الجهة الغربية
هاد الميتاق هدا فصالحو باش يحمي الجهة الشرقية ديالو لي مع روسيا لا تمشي تنوض دير ليه الحاجة لخرا لي كان تيفكر فيها هتلر وهو ان هاد
الميثاق د عدم الاعتداء مع روسيا في حد ذاتو غيقد يكون كافي باش انه يكتف اليدين البريطانية ويعجزها ويخوفها انها تجي توفي
المعاهدات اللي عاطيه لبولندا ودافع عليها. ومن الجهة لخرى بالنسبة للسطالين. واللي كان عارف ومتأكد من الخطورة نتاع العداوة دهتلير
ديولوجية ديالو لي كانت باينة في ديالو وفي الخطب ديالو وفي الكتاب ديالو كفاحي. كنعرف مزيان هتلر كيفاش تيفكر ايديولوجيا
ولكن هدا ماشي وقت الايديولوجية هدا وقت السياسة وهاد الميتاق نتاع مولوتوفري بنت كان فغاية الاهمية بالنسبة هاد الميثاق
كان غادي يمكن ستالين انه يشري بزاف ديال الوقت لي مكانش عندو ديك الساعة. سطالين كان عارف ان بريطانيا وفرنسا كانوا تيحاولو يوجهو الغضب
المانيا للشرق للجهاد الاتحاد السوفياتي
باش يحيد هاد الاحتمال هذا كاع وافق على ميثاق عدم الاعتداء باش يشري الوقت يطور الجيش ديالو ويقويه مزيان كيما قلنا
الجيش الأحمر كان جيش ضعيف هاديك الساعة
والحاجة لخرا اللي خلات السطالين يقبل بهاد الميثاق هذا هو ان هتلر عطاهم تعهدات بيلا راه غادي يقسم معهم الأراضي اللي غادي يزربوا
وعليها في اوروبا الشرقية فكانت باينة ان المانيا غادي تأطاكي بولندا هتلر غيقول نهار نهجمو على بولندا غادي نهجمو من جهة
بجوج ونتقاسمو بولندا في النص نتا دي الجهة الشرقية د بولندا وانا ندي الجهة الغربية د بولندا. المانيا كانت باغا كذلك تدي لتوانيا والاتحاد
السوفياتي كان طامع انه غادي يدي وإسطونيا بل حتى فنلندا ألمانيا والإتحاد السوفياتي بجوجهم كانوا طامعين في رومانيا حيت كانت ديك
تاعها غنية بالبترول متافقوش كيفاش غادي يقسموها بيناتهم فاللخر يخليو هاد المشكل المدى الطويل حتى يديوها بعدا ويتفاهمو
تيفرقو بيناتهم الحصيصة دابا مزال مخداوهاش. سياسيا كان رابح مزيان فهاد القضية هادي
الحاجة لخرا اللي كان تيفكر فيها ستالين ولد الذين
وهو انه كان عارف ان هتلر شي نهار غادي يقد يدير ليه الرودا ويهجم عليه
كان تيفكر انه الى دا النص نتاع بولندا فراه غادي يزيد الحدود الاتحاد السوفيتي واحد الشوية القدام في بولندا
الى مشى هتلير شي نهار تا هجم عليه الحرب بيناتهم ما غتبداش ديريكت في الاتحاد السوفياتي ولكن غتبدا في بولندا ايلا طرا شي تضمير في الاول غادي
اضراب فبولاندا طرات شي قتيلة غادي طرا فبولندا والاتحاد السوفياتي غادي يشري شوية د الوقت باش يحرك الجيوش ديالو للمكان المناسب
خلاصة القول هاد الميثاق د مولوتوف
غادي يخلي من الحرب في اوروبا شي حاجة لي حتمية مائة في المائة. هتلر دابا تيقول صافي غادي نزرب على بولندا وبريطانيا وفرنسا محال واش غادي
يدخلو حيت راني خالعهم دابا بروسيا والطاليان راه موسوليني صاحبي اللي قلتها ليه غادي يديرها
باراه هتلر وموسوليني كانوا سانيين واحد الميثاق لي كان تيتسمى الميثاق الحديدي. كانوا تعهدوا فيه لبعضياتهم بالدعم التام. بغض النظر على الظروف
الا ناضت الحرب المانيا غتعاون الطاليان والطاليان غتعاون المانيا كيفما بغات تكون الأحوال ولكن في اليامات اللخرة في الصافي هتلر
كسيدة وعطى الأوامر بأنهم غادي يهجموا على بولندا هتلر غادي يعيط لموسوليني لي مكانش فراسو لخبار من قبل غيقوليه واش فيك متعاون
غادي يقول ليه سمح ليا اخويا ايطاليا مازالا ما واجدا هاد الساعة. قال ليه الجيش الإيطالي ما مستعدش يدخل حتى فشي حرب من هنا حتى لألف وتسعمية وتلاتة وربعين
وين? يعني من هنا ربع سنين
وهتلر غادي يكمل المخطط ديالو بلا مسوليني. غادي يصيفط الجيش ديالو لبولاندا وهو متأكد ان بريطانيا وفرنسا راه غي دود
كيما كان تيقول غادي يخلعهم دابا بالاتحاد السوفياتي. هتلر كان داير فراسو ان الاحتمال نتاع شي رد عسكري من بريطانيا او فرنسا. غيكون شبه
عديم فهاد اللحظات هادي ولكن شامبرلين عاد عاق عاد فاق وعرف بلا هتلر مايمكنش التفاوض معاه ناض وعطى
معطوم الهتلر هاديك الساعة قاليه حتى ينسحب الجيش ديالك من بولندا عاد نقدو نهضرو عطاه واحد الموعد نهائي للإنسحاب
ولكن هيتلر بطبيعة الحال مغاديش يسوق غادي يدوز هداك الموعد النهائي. المانيا مزالا فبولاندا
اوروبا دابا دخلات في الحرب
وهادشي غادي نكملوه في الحلقة الجاية
فكيما العادة شكرا بزاف على الإستماع والى عجباتكم الحلقة كليكيو على صابوني وبارطاجيوها باش تعمل فائدة
الى اللقاء
