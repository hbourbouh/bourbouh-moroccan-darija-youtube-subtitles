مرحبا بكم فهاد الفيديو اللي غادي نهضرو فيه شوية على التقوب السوداء. وغنحاولو نشرحو هاد الظاهرة هادي بشي طريقة مبسطة اللي نتمنى
كلشي يقد يفهمها
الثقوب السوداء واحد الظاهرة لي كانت ومازالة لدابا تدغدغ المخيلة نتاع الناس لمدة طويلة هادي دارو عليه الاف
تائقيات تكتبو عليه الاف الكتب العلمية وكان بطل نتاع بزاف نتاع الكتب والافلام د الخيال العلمي
فالثقوب السوداء واحد الموضوع سخون وكعادة المواضيع اللي تتكون سخونة كترات عليه الإشاعات والمعلومات الغالطة معلومات اللي بزاف
الناس تتستهلكها بلا ما تفهمها. فهاد الفيديو غادي نحاولو نهضرو على التقوب السوداء بطريقة علمية مبسطة. وغنحاولو نخدمو اقل
عدد ممكن نتاع باش نوصلو لهاد النتيجة. بساط لي كلشي يقد يفهمهم. اوكي. شنو هو الثقب الأسود بكل بساطة
الثقب الأسود هو واحد المنطقة في الفضاء ولي تتكون الجاذبية فيه قوية بزاف لدرجة حتى حاجة ما تتقد تهرب
منو حتى حاجة متتقد تهرب من المجال د الجاذبية ديالو. بل حتى الضو براسو متيقدش يهرب منو. وبما ان الضوء حتى هو متيقدش يهرب من
متينعاكسش عليه متيخرجش منو تتبان لينا هاد كحلة مظلمة السؤال دابا هو كيفاش تتكون
هاد التقوب السوداء
اواخر السبعينات بدات تتبان ادلة جديدة على انه فعلا هاد الظاهرة راه كاينة في الكون كاينة نجوم لي تتنهار على راسها باش
لينا ثقوب سوداء وفي التسعينات ولات تتبان لينا ادلة بأن راه بزاف د المجرات بما فيهم المجرة نتاع اللبانة المجرة ديالنا
راه في ديالها كاين ثقب اسود كبير. ثقوب سوداء للكتلة ديالها ملايين بل ملايير مرات الكتلة نتاع الشبك
ديالنا كيما قلنا قبيلا السبب اللي تيخلي هاد الثقوب السوداء مظلمة هو ان حتى الضوء ما تيقدش يهرب منها فكيفاش يقد
يتصايب لينا واحد الجسم اللي حتى الضوء براسو ما يقدش يهرب منو. باش نشرحو ونفهمو هاد القضية خصنا نجبدو شي تفاحة من التلاجة
علاش التفاحة ماشي ليمونة? راكم عارفين القصة المشهورة د يوتون فيها تفاحة ماشي ليمونة
باش تنكونو واقفين على سطح الأرض وتنلوحو شي تفاحة للسما تتعاود ترجع وطيح علينا والسبب كيما كلكم تتعرفو هو التجاذب اولا
الجاذبية اللي كاينة ما بين الأرض وما بين التفاحة
الى هاد التفاحة عاود لحناها مرة اخرى بواحد السرعة اكبر غادي طلع لينا الفوق لواحد المسافة اكبر وغتعاود طيح علينا ولكن الا كلينا شي طاسة
نتاع السبانخ بحال الى تعقلوا عليه وعاود لحنا هاد التفاحة للفوق دابا غادي طلع الفوق بزاف ولكن تقد مازال غاتعاود طيح علينا
ولكن الى بدينا تنضربو فالطاسات نتاع السبانخ وحدة مور وحدة نقدو نتخيلو انه فواحد اللحظة كاينة واحد السرعة لي يلا لحنا بها ديك التفاحة للفوق
غتهرب ما غتعاودش طيح علينا. هاد السرعة هادي لي غتخلي التفاحة تطلع للفوق وما تعاودش ترجع لينا يعني تهرب من المجال د الجاذبية
الأرض تتسمى سرعة الهروب
فبالنسبة لينا فسطح كوكب الأرض
سرعة الهروب ديالو هي تقريبا واحد حداشر كيلومتر في الثانية. يعني الى قدينا نصيفطو شي جسم بسرعة حداش الكيلومتر في الثانية
فوق ما غاديش يعاود يرجع للأرض بسبب الجاذبية ديالها
اوكي تنظن دابا فهمنا سرعة الهروب اشنو هي
اجي دابا نتخايلو اننا كمشنا كوكب الأرض وقلصنا الحجم ديالها لدرجة ان الشعاع ديالها دابا ولى هو نصف الشعاع الأصلي
عاودو نديرو نفس التجربة نتاع التفاحة فهاد الكوكب الجديد الصغير
ولكن قوة التجاذب دابا لي كاينة ما بين الكوكب الجديد لي صايبنا وما بين التفاحة راها غادي تزاد فهاد الأرض الجديدة حيت الكتلة
تاع هاد الأرض جديدة هادي هي نفسها الكتلة د الأرض لي تنعرفوها القديمة. ولكن دابا لا حنا لا التفاحة قرابين من مركز هاد الأرض جديدة من مركز
الجاذبية ديالها باش نفهمو هاد القضية خصنا نكتبو ساهلة راه قوة التجاذب ما بين كوكب الارض جديد وما بين التفاحة غتكون
تساوي لنا تابتة الجاذبية نتاع نيوتن مضروبة اللي هي الكتلة نتاع الارض جديدة مضروبة جوج
هي الكتلة نتاع التفاحة مقسومة على هنايا هي المسافة ما بين المركز د الأرض جديدة والمركز نتاع التفاحة بما ان
قوة التجاذب هنا عندها علاقة عكسية مع المسافة تنقسمو على فراه في الحالة نتاع الأرض الجديدة المكمشة لي الشعاع ديالها
اهو نصف الشعاع نتاع الأرض القوة نتاع التجاذب غادي ضوبل ربعة ديال المرات. حيت تنقسمو على المسافة اس جوج
فكوكب الأرض جديد المكمش غادي نحتاجو واحد اكبر واحد السرعة اكبر لي خصنا نلوحو بها التفاحة الى بغينا التفاحة
متعاودش طيح علينا وتهرب من مجال الجاذبية. يعني سرعة الهروب الجديدة غتكون اكبر. اجي نعاودو عاوتاني نديرو نفس التجربة
عاودو نكمشو هاد الأرض المكمشة ونزيدو نبزطوها حتى يولي الشعاع الجديد عاوتاني نصف الشعاع لي عندنا دابا. عاوتاني قوة
والتجاذب غادي دوبلينا مرة اخرى ربعة ديال المرات. السرعة الجديدة لي خصنا نلوحو بها التفاحة من السطح نتاع هاد الأرض الجديدة المكمشة
جوج د المرات غادي تكون سرعة اكبر بكثير مقارنة مع السرعة اللولة د الأرض العادية. تنظن اننا دابا فهمنا الفكرة
وراه الا بقينا تنكمشو وتنضغطو كوكب الارض ونضغطوه ونضغطوه ونقلصو الشعاع ديالو
حتى نوصلو لواحد الدرجة
ان هاديك التفاحة واخا نلوحوها بسرعة الضوء راه ماغاديش تقد تهرب من المجال الجاذبية. وبما ان سرعة الضوء هي اقصى سرعة يمكن لنا نوصلو لها
فهاد الكون هاد الأرض الجديدة المكمشة بزاف حتى تفاحة ما غتقد تهرب منها كيما بغات تكون السرعة باش غنلوحوها هاد التفاحة هادي
ويلا طبقنا هاد على واحد النجمة
غادي يولي عندنا واحد الجسم اللي تا حاجة ما تتقد تهرب منو واحد النجم اللي ما تيصيفط حتى شي وما تتخرج منو حتى شي
فوطونات وهذا هو الثقب الأسود. هاد الفكرة هادي نتاع الثقب الأسود ماشي فكرة جديدة. راه كانت منتشرة في القرن تمنطاش. بسبب
بواحد العالم جيولوجي وفيلسوف طبيعي لي كان الإسم ديالو جون ميتشو فراه فألف وسبعمية وثلاثة وثمانين
غادي يصيفط واحد الرسالة على هاد النجوم السوداء لواحد الإنسان اخر كان الإسم ديالو هنري كافنديش وهاد هنري كافنديش
هو لي غادي يشهر هاد الفكرة هادي ففهاديك الساعة فالقرن تمنطاش كان معروف ان الضوء راه تيسافر بواحد السرعة محدودة ماشي
رعاء فيني ولكن فهاديك الوقيتة نيوتن والعلماء نتاع العصر ديالو كانوا تيتعاملو مع الضوء على اساس انه راه
وين من جسيمات ماشي موجات. في العصر نتاع نيوتون كان تيسحاب ليهم ان الجاذبية غادي تقد تأتر على الضوء بما ان الضوء
راه مكون من من جسيمات لي غتكون عندها كتلة تماما كيما الجاذبية تتأثر على التفاحة هاد الفكرة غادي تبدل من بعد بطبيعة الحال
ولكن فهاديك الوقيتة فألف وسبعمية وستة وتسعين كان واحد العالم فلكي وعالم تاع الرياضيات فرنسي اللي كان الإسم ديالو
سيمو تنظن راه كلشي تيعرفو هاد تا هو غادي يوصل لنفس النتيجة لي وصل ليها
غادي يكتب لنا في الكتاب المشهور ديالو منظومة العالم غادي يكتب لنا
واحد النجم مضيء اللي عندو نفس الكثافة نتاع كوكب الأرض. الكثافة هنا هي الكتلة على الحجم. هاد النجم الا كان القطر ديالو ميتين
وخمسين مرة القطر ديال الشمش راه مغاديش يخلي الأشعة الضوئية تخرج منو بسبب الجاذبية القوية ديالو. اذن راه من الممكن
ممكن ان اكبر الاجسام المضيئة في تقدر بهاد السبب هذا تكون غير مرئية
هاد الهضرة هادي قالها شحال هادي. ولكن المهم في القرن التاسع عشر الفكرة ديال ان الضوء مكون من جسيمات
بدات تتلاشى. فراه واحد العالم اخر حتى هو عظمة. كان الإسم ديالو غادي يقول لنا ان الضوء راه
عبارة عن موجات فهاد العهد الجديد هادا بما ان الضوء ما بقيناش تنشوفو فيه على اساس انه جسيمات ولكن على اساس
انه موجات والموجات مغاديش تحكم فيها الجاذبية بالمفهوم نيوتوني. الفكرة لي كنهضر عليها شحال هادي نتاع راه يمكن تكون شي نجوم لي هي
ولي الجاذبية ديالها ما تتخليش الضوء يهرب منها. بدات تتبان غالطة وتتنسى. بل حتى براسه في
الطبعات الاخيرة هاد الكتاب ديالو غادي يمسح منو هاديك الفكرة. ولكن القصة مغتساليش هنا. فغندوزو السينتا حتال الف وتسعمية وسطاش
وهنا عاوتاني غادي تعاود تحيا هاد الفكرة نتاع امكانية وجود نجوم كحلة مظلمة ولي غادي يعاود يحيي هاد الفكرة هادي
هو واحد العالم الماني كان الاسم ديالو كارل شوارد شيلد هاد شوارز شيلد غادي يعاود يحيلنا هاد الفكرة غي واحد المدة قصيرة من بعد
بعدما سمع بنظرية النسبية العامة نتاع جمو صاحبو البير اينشتاين
فمن بعدما بانت نظرية النسبية العامة نتاع اينشتاين غادي يستنتج بلا هاد النجوم المظلمة را فعلا تقد تكون موجودة
وغادي يصيفط الحل اللي لقا فرسالة لأينشتاين ولكن للأسف موراها غادي يموت في الصفوف الأمامية نتاع
الذكر نتاع الحرب العالمية اللولة. اينشتاين فاش وصلات ليه الرسالة وحللها بانت ليه ان الفكرة فكرة رياضية فقط. فكرة
فكرة زوينة وخدامة فالتيوري ولكن ماكانش متيق فاللول ان هاد الأجسام هادي بالفعل يمكن لها تكون موجودة فالكون فالواقع
اينشتاين مقدش يتخيل شي سبب لي يخلي النجوم تنهار على راسها بهاديك الطريقة وتبقى تكمش باش تحقق هاديك الشروط وتولي ثقوب سوداء
بل حتى براسو كان تيعتقد ان الحسابات لي ضرب راها حسابات خدامة غي فالتيوري لي ما يمكنش تكون موجودة فأرض الواقع
قاع فالمهم اجي نشوفو دابا الفورميلا اللي صايب لينا هاد شوارس الشلض
ديالو تتقول لينا انه الا قدينا نكومبريسيو ونضغطو واحد الجسم حتى يولي الشعاع ديالو اصغر منه او يساوي
جوج مضروبة في الكتلة ديالو مضروبة في تابتة الجاذبية نتاع نيوتن مقسومة على سرعة الضوء
هنا هي سرعة الضوء
فهاد الحالة الى قدينا نحققو هاد الشرط راه غتولي لينا سرعة الهروب من السطح نتاع هاد الجسم المكمش هدا اكبر او تساوي السرعة
الضوء يعني حتى حاجة ما غتقد تهرب منو
هاد هدا غيكون ديما تيبان لينا مظلم. كحل. هادي هي لي صايب لينا شوارس الجلد
الا لاحظتو هاد تاع تتشبه لينا شوية القانون نيوتن نتاع الجاذبية فراه قوة التجاذب ما بين جوج د الأجسام لي جاب
بان لينا نيوتن كيما قلنا قبيلا را هي مضروبة فالكتلة دالجسم الأول مضروبة فالكتلة نتاع الجسم التاني مقسومة على المسافة بيناتهم
وكاري غير هو في الحقيقة بالنسبة للضوء راه ضروري خصنا نخدمو نظرية النسبية العامة د اينشتاين ماشي الجاذبية
ان يطن لاحقاش الضوء ماعندوش كتلة ماغاديش تؤثر عليه الجاذبية بالمفهوم النيوطوني
اوكي اجي دابا نشوفو قداش غادي يكون هاد الثقب الاسود هذا الى بغينا نصوبوه باستعمال شي اجسام لي تنعرفوها فراه الى خدينا مثلا واحد النجم
اللي الكتلة ديالو عشرة ديال المرات الكتلة نتاع الشمش ديالنا وبغينا نضغطوه نضغطوه نضغطوه باش يولي ثقب اسود راه خصنا نبقاو نضغطو فيه
حتى يولي القطر ديالو غي شي عشرين كيلومتر فقط. تخايلو من عشرة د المرات الحجم نتاع الشمش. حتى لواحد المدينة صغيرة فيها غي عشرين
كيلومتر في القطر مسافة صغيرة ولكن في الكون راه كاين واحد الأنواع نتاع الثقوب السوداء عملاقة كبيرة بزاف
مثلا هاديك الثقوب السوداء اللي تتكون في نتاع المجرات. هاد الثقوب السوداء الضخمة تقد تكون الكتلة ديالها ملايير المرات الكتلة
كلا ديال الشمش ملايير المرات وحتى الشعاع ديالها يقد يوصل للملايير الكيلومترات. الى بغينا دابا مثلا ناخدو كوكب الأرض
ونحولوه لثقب اسود فهاد الحالة خصنا نبقاو نضغطو في الأرض ونكمشوها حتى يولي الشعاع ديالها تقريبا غي سنتيمتر واحد
تولي قدها قد البيناقة
اوكي فاش تيكون عندنا ثقب اسود كاينة واحد المجموعة د النقط وهمية لي تيكون عندها واحد الشعاع تيساوي نفس الشعاع نتاع
هاد المجموعة د النقط تتصايب لينا واحد لي تتسمى اولا افق الحدت
هاد هادي نتاع افق الحدت دخلتي ليها مغتعاودش تقد تخرج منها. تقد تدخل ليه ولكن مستحيل
حيل انك تقدر تخرج منو كيما قالو جدودنا دخل الحمام ماشي بحال خروجو اولا كيما قال المغني نتاع كاليفورنيا
هاد المنطقة تتسمى اولا
افق الحدث لأنه حنا برا عليه ما يمكن لنا نشوفو حتى شي حتى شي حدث تيطرا الداخل ديالو
المهم راه وخا شرحنا دابا الثقوب السوداء بطريقة نيوتونية ولكن في الحقيقة راه ما يمكن لنا نفهموهم مزيان الا باستخدام
نظرية النسبية العامة نتاع اينشتاين فراه الضوء تيتحبس وسط الثقب الأسود متيقدش يخرج حيت الزا مكان تيتشوه
بواحد الطريقة قوية بزاف داخل افق الحدت لدرجة ان الضو تيحصل تما او ما تيقدش يهرب فالنجم فوق ما كان الحجم
ديالو تيصغار يعني الكتافة ديالو تتكبر راه مجال الجاذبية ديالو لي هو التشوه نتاع الزمكان لي داير بيه غادي وتتزاد القوة
هو ديالو ومنين تيولي الشكل نتاع هاد التشوه هاد هاد الانحناء هدا عمودي
تما تيبدا وفوق الحدت
وهنا الضو اللي تيقرب لأفق الحدث من برا من خارج البلاك هول
تايمكن ليه يعاود يهرب من التقب الاسود
ولكن تيهرب بواحد الطريقة منحنية متيبقاش غادي فخط مستقيم
وتيطرا ليه ما يسمى براد شيفتين اولا الانزياح الاحمر
فهاد الإنزياح الأحمر الضوء تيخسر ديالو. فإلى شفنا هاد الأشعة الضوئية تيبداو وماحدهم تيبعدو ماحد الطول د الموجة
ديالهم تيولي اكبر واكبر بسبب الإنحياز الأحمر الجاذبي
فالشعاع الضوئي تيخسر فهاديك المحاولة ديالو انه يهرب من التقب الأسود
وما حدك تتكومبريسي النجم تضغط عليه وتصغرو ما حد الشدة نتاع هاد الإنزياح الأحمر تاتكبر
تتوصل لدرجة انه تقد تصيفط الشعاع الضوئي بطريقة عمودية على الشعاع نتاع الثقب الأسود
وهاد الشعاع الضوئي هنا غادي يولي تيدور على الثقب الأسود
هاد الظاهرة هادي هي اللي تتصايب لينا ما يسمى كرة الفوطونات
ويلا زدنا عاوتاني كومبريسينا هداك الجسم تيولينا عندنا هداك المخروط لي تتقد تهرب منو الاشعة الضوئية تيزيد يصغار ويصغار غادي وتيضياق
وفاش تنضغطو هاد النجمة حتى تيولي الشعاع ديال هاد النجمة هو الشعاع تاع يعني صايبنا ثقب اسود
هداك المخروط تيختفي هداك المخروط لي تيقد يهرب منو الضوء تيختفي تماما المهم واحد الظاهرة غريبة لي تطرا لينا الى
وقفنا فهاد هاد الكرة نتاع الفوطونات اللي تيكون المسار نتاع الأشعة الضوئية فيها ماشي مستقيم ولكن كروي دائري
ايلا وقفتي وسطها تيولي بالإمكان ديالك انك تشوف القرفدة ديالك قدامك. يعني نتا واقف تتشوف القدام وتتبان ليك القرفدة
حيت الضوء اللي منعاكس من القرفدة ديالك غادي يكون المسار ديالو كروي دائري حتى غادي يرجع لك لعينيك وغادي تشوفها. ظاهرة غريبة انك
كتصدقها ولكن كاينة بصح
قلنا فاش تيولي الشعاع نتاع النجم
تيساوي الشعاع تيختفي هداك المخروط لي تقد تهرب منو الاشعة الضوئية واي ضوء داخل افق الحدت تيحصل تما متيقدرش يخرج
بسبب نتاع القوية بزاف
اوكي اجي دابا نشوفو الأصل نتاع التسمية نتاع الثقب الأسود بلا كول
كيفاش بدات هاد السمية هادي
اول واحد تنعرفوه استخدم هاد الكلمة هادي
هو واحد الإنسان كان الإسم ديالو جون ارشي بالد ويلر. هذا كان استاذ في جامعة وغادي يخرج لنا هاد في
الف وتسعمية وسبعة وستين
او من تما او هاد الإسم هدا بقا لاصق
فتقب الأسود تتسمع شوية حسن من الإسم اللي كان تيتطلق من قبل اللي هو النجم المظلم
اجي دابا ندخلو عاوتاني شوية فالتيوري. الفيزياء الكلاسيكية تتقول لينا ان داخل الثقب الأسود تتبقى تكمل الإنهيار
ديالها حتى لواحد واحد النقطة رياضية تتسمى هاد النقطة هادي اللي هي كتلة محدودة
ولكن محطوطة فواحد الحجم لي تيساوي صفر. وهاد القضية هادي ممكنة فقط فالتيوري. فقط فالماتيماتيك. ففهاد
غادي تكون عندنا كثافة لا متناهية حيت الكثافة هي الكتلة على الحجم الكتلة محدودة ولكن الحجم هنا هو زيرو الا قسمناه على
زيرو غادي تخرج لنا ولكن هاد القضية واش بصح ممكنة في ارض الواقع? محالش. العلماء ما تيضنوش انه في ارض الواقع يمكن
تكون عندك كتلة مضغوطة فواحد اللي هو زيرو اجي دابا نشوفو بعض المغالطات اللي بزاف دالناس تتيقها على الثقوب
سوداء الثقوب السوداء راها ماشي واحد اللي تيمص كلشي. بزاف د الناس تتعتقد ان الثقب الأسود راه غادي وتيمص كلشي
تيمص اي حاجة لدرجة انه يقد يمص لينا كامل فلخر بزاف د الناس تيصحابهم راه الا كان غي ثقب اسود في راه هذا
تشكل خطر على كوكب الأرض راه غادي يوصل شي نهار لي غادي يجبد فيه الأرض ويمصها. وهاد القضية راها غالطة بطبيعة الحال
باراك غي تتخرج من افق الحدث تتكون برا او فوق الحدث راه الزا ما كان تيرجع تيولي عادي
فمثلا الا شدينا الشمش ديالنا كيما هي وحولناها لتقب اسود راه هدا متيعنيش انها راه غادي تقد تجبد كوكب الارض وتمصو
راه المضار نتاع كوكب الأرض مغاديش يتأثر
كوكب الأرض راه شي مية وخمسين مليون كيلومتر بعيد على الشمش والشمش سواء كانت شمش كيما تنعرفوها دابا اولا ولات ثقب اسود راه
الكتلة ديالها مغتبدلش غتبقى هي هي غي الحجم ديالها غادي يصغار التأتير نتاع الجاذبية ديالها على كوكب الأرض غادي يبقى هو هو
غادي يبقى كوكب الأرض تيدور فنفس المدار ديالو اللي تنعرفوه
فراه باش تحس بديك التأثيرات الخاصة نتاع الثقب الأسود خصك تدخل وتفوت وفوق الحدث خارج افق الحدث راه
هادي الجسم يقد يبدا يدور على الثقب الأسود بلا ما يمصو بلا ما يسفو
واحد الحاجة اللي خصنا نزيدوها قبل ما نساليو هاد الفيديو وهو انه فالحقيقة فالعالم الواقعي التقوب السوداء ما تتكونش سطاسيونير ما تتكونش
ثابتة كيما هدرنا عليها في الفيديو. ففي العالم الحقيقي بما ان الثقوب السوداء هي نتيجة نتاع واحد الإنهيار د النجوم على راسها وهاد
النجوم تتكون تدور على راسها فراه حتى الثقوب السوداء اللي تتنجلينا تتكون تدور على راسها عندها واحد الروتاسيوم وعلى المركز ديالها وعاوتاني هاد
الثقب الاسود فاش تيمص وتياكل هاديك لي دايرة بيه لي دخلات لافق الحدت راه تدار هاد القضية فواحد الديسك لي تيكون تيدور وهاديك
نتاع هداك الديسك لي تيدور تا للتقب الاسود. او تتزيد تساهم في الدوران ديالو على راسو. او نتاع واحد الثقب اسود لي
تيدور على راسو راها اكثر تعقيدا من نتاع واحد الثقب اسود ثابت متيدورش على راسو اللي هضرنا عليه في الفيديو اليوما فمثلا
كانت عندهم نفس الكتلة نفس راه افق الحدث نتاع الثقب الأسود لي تيدور على راسو تيكون اصغر
من افق الحدت نتاع التقب الاسود اللي تيكون ما تيضورش. فالا شفنا هاد هادا متلا اللي قدامكم تيبان لينا فيه ان افق الحدت
غادي وتيصغار محد سرعة الدوران نتاع الثقب الأسود تتزاد
فوقما كانت سرعة دوران الثقب الأسود كبيرة فوق الماء وفوق الحدث ديالو تيكون اصغر
واحد الحاجة اخرى اللي خصنا نتابهو ليها هو ان الثقب الاسود اللي ما تيكونش اللي تيكون تيدور على راسو واحد الشوية تتكون فيه واحد خرا اللي سميتها
هاد هادي متقدش تكون فيها شي مادة لي هي تابتة متتحركش اي مادة دخلات لهاد خصها تكون فيه حركة تتولي
اللي فيه حركة فإلى دخلتي لهداك واخا تعيا ماتفراني واخا تعيا ماتخدم اي نوع نتاع باش تقد توقف الحركة ديالك
ما غاديش تقد
غتكون ديما فحركة فهاديك ما كايناش شي لي تقد توقفك. فراه الزا ما كان تيتشوه بواحد الطريقة فهاديك
لدرجة انه حتى شي حاجة ما يمكن ليها تبقى تابتة ما تتحركش
واحد الحاجة اخرى اللي تيكون مختلف بها الثقب الأسود اللي تيكون تيدور على راسو وهو ان ديالو ما تتكونش نقطة ولكن
تتكون حلقة والثقب الأسود لي تيدور على راسو لي تتكون عندو تيكون فيه جوج نتاع افاق الحدث ماشي افق حدث واحد
مكاين جوج فمثلا ايلا بدينا بتقب اسود متيدورش على راسو كيما عدنا فالتصويرة
تيبان لينا انه عندو افق حدت واحد واحد لي دايرة بالتقب الاسود ولكن في الحالة الى كان عندنا الثقب الاسود تيدور على راسو عندو
تيوليو عندو جوج نتاع افاق الحدت. واحد افق الحدت داخلي لي تيتسمى وواحد افق الحدت خارجي
اللي تيتسمى وكيما تيبان ليكم هنا غتكون حلقة ماشي نقطة
وفوق ما زدنا السرعة نتاع الدوران نتاع هاد الثقب الأسود وفوق الحدث الخارجي تيصغار وأفق الحدث الداخلي
قيلي تيكبار تيوسع فوقما زدنا السرعة فوقما وفوق الحدت الخارجي مع افق الحدت الداخلي تيتقارن
مع بعضياتهم وفاش تنوصلو للسرعة القصوى لي يمكن يدور بها الثقب الأسود
افق الحدت الداخلي تيتلاقا مع افق الحدت الخارجي تيداخلو مع بعضياتهم او تيتلاشاو متيبقاش عندنا افق الحدت تماما
فهاد الحالة فاش تيكون عندنا واحد التقب اسود اللي تيدور بواحد السرعة قصوى تتولي عندنا فقط واحد حلقية بلا ما يكون عندنا
افق الحدث داير بها
يعني الى كنتي تتسارا بشي مكوك فضائي فالفضاء مغيكون عندك حتا شي انذار لي يعلمك راها كاينا تما مكاينش افق الحدت
كن غادي تتسارى بالمكوك ديالك حتى غدخل فيها ديريكت
بحالا تعكلتي فحجرة
ففي هاد الحالة تتكون حلقية ولكن عريانة مفيهاش افق الحدث
غي هو هاد القضية هادي كاينة غي فالطيوري فعلماء الفيزياء حتى واحد فيهم ما تيعتقد ان هاد الحلقية العريانة اللي ما عندهاش
فوق الحدث راها كاينة في حتى واحد ما تيعتقد بلا راها كاينة تتبقى غي فكرة رياضية حيت في العالم الحقيقي السرعة نتاع
نتاع الثقب الاسود على راسو ما عمرها ما تقد توصل لهاديك السرعة القصوى
كانت هادي واحد المقدمة مبسطة بزاف على الثقوب السوداء ونتمنى انها كانت مفهومة فكيما العادة شكرا بزاف على الإستماع
معه الى عجباتكم هاد الحلقة هادي كليكيو على صابوني باش يوصلوكم الفيديوهات المقبلة وبارطاجيو باش تعاونو القناة الى اللقاء

