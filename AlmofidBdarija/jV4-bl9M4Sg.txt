مرحبا بكم في الحلقة الساتة من تاريخ الحرب العالمية الثانية. الحلقة لي فاتت كنا خليناها في الميثاق نتاع لي دار هتلر
مع سطالين ولي كان ميتاق نتاع عدم الاعتداء
وفرقوا فيه الأراضي بيناتهم اللي كانوا عوالين يزربوا عليها من بعد
وسالينا الحلقة بهتلر تيوجد باش يهجم على بولندا
هاد الحلقة غنبداوها نهضرو شوية على واحد الحاجة كانت تتسمى
هاد لي هي واحد الكلمة مهمة بزاف في التاريخ د الحرب العالمية التانية ولي كانت تتداول في الميديا والجورنانات يوميا اثناء الحرب هاد
الترجمة ديالها بالعربية هي حرب البرق. اولا الحرب الخاطفة
كانت واحد الخطط عسكرية لي كان تيخدمها الجيش النازي. في العمليات د الهجوم ديالو
خطة كانت تتعتامد على عنصر المفاجأة وتيكون واحد الهجوم خاطف بالزربة مكتف ومكونسونطري وتيتقدم بواحد
ترعة فائقة باش متيخليش العدو والوقت باش يدافع. هاد الى بغينا نترجموها للدارجة تنظن نقدو نسميوها بحرب زرب عليه
الأسباب لي خلات المانيا تخدم هاد الخطة الحرب الخاطفة مكانتش غي اسباب عسكرية فقط ولكن كانت اسباب سياسية واقتصادية
هتلر كنستافد من التجارب ديالو في الحرب العالمية اللولة
وكان عاقل على لي دارت على الرجيم في النهاية نتاع الحرب
ففي الوقيتة د الحرب العالمية الاولى الحكومة الالمانية كانت تحت ضغوطات اقتصادية كبيرة باش توفر الماكلة والسكنى للشعب ديالها
ولكن كانت ديما تتفشل والشعب الألماني كان شحال من مرة تضربو المجاعة اثناء الحرب
فالتكلفة نتاع الحرب تتكون كبيرة والاقتصاد كلو موجه للصناعة دالأسلحة والصناعة الحربية والحكومة ما قادة لا توكل لا تلبس لا
تسكن الشعب ديالها
وهاد الأخطاء هادي د الحرب العالمية اللولة هي لي كان هتلر تيحاول ما امكن انه ما يعاودش يطيح فيها
فهتلر واخا كان ديكتاتور ولكن كان تيتادابطا مزيان مع الرأي د الشعب ديالو. هتلر في الف وتسعمية وتسعود وتلاتين لي كان عندو كان يقد غي يطرطق سبو
ويجي هاشنو بغى ولكن وخا هكاك كان ديما تيتجسس على الشعب وعلى الرأي العام وتيحاول في السياسة ديالو يمشي مع التيار
البوليس السري د المانيا
كانوا تيدفعو رابور كل جوج د السيمانات. رابور لي تيوصفو فيه بدقة الآراء دالشارع والشعب الألماني. كانوا تيجلسو تيتصنتو على الهضرة لي
دور في القهاوي والبيران والريوس الدروبا
وتيكتبو اللي تيلخصو الرأي دالشارع فالسياسات اللي تدار فألمانيا هاد كان هتلر دايما تياخدهم بجدية تيقراهم كاملين
باش يشوف اشمن سياسة خصو يتابع باش يبقى غادي مع التيار نتاع الشعب ديالو ويتفادى تنوض ليه شي
ولكن شنو العلاقة د هادشي دابا كامل اللي قلنا? بالخطة نتاع
كيما قلنا قبيلا الخطة نتاع هاد
تيكون هجوم مكتف مكونسونطري على العدو
وتيحاول يهرسو بأسرع طريقة ممكنة وبأقل عدد الخسارات فالعتاد الحربي بهاد الخطة كان تيقد يدخل فحرب بلا ما يأتر على
الاقتصاد الالماني ففي الحروب التقليدية اللي كانت تطرا من قبل كيما طرا في الحرب العالمية اللولة كانت تتاخد وقت طويل وتتحرك غي بشوية
وكان الاقتصاد كولو تيتحول من اقتصاد دولة مدنية الاقتصاد نتاع دولة حربية فراه الفلوس د الشعب والموارد نتاع الدولة ومعامل التصنيع
كولها تتولي خدامة على الجيش وعلى الحرب. ولكن هاد الخطة الحرب الخاطفة مكنت هتلر من انه في نفس الوقت يقد
دخل فحروب مع دول اخرى وفنفس الوقت يقد يحافظ على الاقتصاد د المانيا بحالا راها اقتصاد دولة مدنية مداخلاش في حرب
ففاش تيحتاجو السلاح والاليات تيصنعو فقط بالزربة هداكشي لي محتاجينو هاديك الساعة على المدى القصير. المصانع والموارد د البلاد دغيا دغيا تترجع تولي
ضمن اقتصاد الشعب الألماني ماشي الجيش. وهادشي بطبيعة الحال كان تيديرو باش يتفادى انه ما يجوعش شعبو. كيما طرا في الحرب العالمية
ولا غيتفادى شي تورة اللي تقد تطرا عليه
هتلر بهاد الطريقة شوية بشوية كان تيوسع بلا ما يأثر على الاقتصاد دالبلاد فراه المانيا فألف وتسعمية وخمسة وثلاثين بسبب معاهدة
كيما شفنا في الحلقات السابقة مكانش عندها العسكر كان ملي تقد دير هو مية الف جندي فقط ولكن بهاد الاستراتيجية اللي تبعها
هتلر فراه غي من الف او تسعمية او خمسة او تلاتين حتى لألف او تسعمية او تسعود او تلاتين غي فربع سنين المانيا ولا عندها جيش كبير متريني مزيان او مسلح
مزيان ولكن فنفس الوقت ماشي شي جيش اللي يقد يدخل فحرب اعتيادية مع دولة عظمى لواحد المدة طويلة كان عندو جيش نتاع ضرب
وهرب ماشي شي جيش نتاع جلاس تيري فيا ونتيري فيك تلت سنين ربع سنين خمس سنين
كيما قلنا الأسباب نتاع ما كانتش فقط اسباب عسكرية ولكن كانت اسباب سياسية واقتصادية كذلك
عقلتو كنا هضرنا على ان هتلر دار واحد المخطط نتاع ربع سنين لي كان الهدف ديالو فلخر هو يحقق الاكتفاء الذاتي د المانيا ولكن هاد المخطط
مانجحش مية فالمية هتلر كان تيوجد للحرب
وكان تيحاول انه يحقق الاكتفاء الذاتي على الاقل في البترول والمطاق لي كانوا ضروريين الجيش ديك الساعة ولكن هاد القضية مقدش يحققها
مانيا كانت تتنتج فقط عشرين فالمية من الحاجيات ديال هاد البترول وغي خمسطاش فالمية من الحاجيات ديال هاد المطاط بل حتى الماكلة مكانش الاكتفاء
الداتي التام وكانت المانيا تتستورد عشرين فالمية من الحاجيات الغذائية ديالها
كانت باينة انه في الف وتسعمية وتسعود وثلاثين المانيا ما مستعداش تماما انها تدخل في واحد الحرب تقليدية طويلة المدى مع شي قوة عظمى
بحال بريطانيا اولا فرنسا ولكن لي تقد ديرو هو تلوح هجومات خاطفة بطريقة جراحية وبسرعة على شي
معزول دبلوماسيا بحال بولندا
هتلر كان تيسحاب ليه بولندا دولة معزولة دبلوماسيا دابا وكان تيتخايل ان هاديك المعاهدة لي دار مع ستالين معاهدة مولوتوفي
غادي تكتف اليدين لبريطانيا وفرنسا وغادي تخوفهم باش ميوفيوش بالمعاهدات لي عندهم مع بولندا ويجيو يدافعو عليها
السيناريو لي كان تيدور فالراس نتاع هتلر هو غادي يهجم بطريقة على بولندا وبريطانيا وفرنسا مغاديش يجيو يعتقوها
راه مغاديش يدخل فشي حرب طويلة لي غادي يتأتر على الاقتصاد الالماني
اوكي دابا عرفنا علاش المانيا عزلات انها دير هاد الخطة ولكن شنو هي هاد
كيفاش كان التطبيق ديالها في ارض الواقع? شكون صايبها وكيفاش صايبها
واحد الدرس اللي تعلماتو المانيا من الحرب العالمية اللولة وهو ان الحروب الاعتيادية اللي ما فيهاش الحركة بزاف واللي تتكون طويلة
عطي بزاف للدول اللي عندها خطط دفاعية. المانيا كانت تتقلب على شي خطة حربية جديدة. اللي غتعطي للجيش ديالها
في حالة الى الدول العدوة خدمت نفس الطرق ونفس الخطط د الحرب العالمية الاولى. فهداك الستيل نتاع تحفر الأخاديد
تصايب خطوط دفاعية لي تبقى نتا عايش فيها وجالس واقف متتحركش وتتسنى العدو يجي مغتبقاش نافعة دبا
المانيا دابا صايبت جيش لي معتمد على خطة جديدة لي عندها ثلاثة د الركائز. الحركة والسرعة والمرونة
الخطة نتاع كانت معتمدة على جوج فراقي فرقة فالجو وفرقة فالأرض فالفرقة اللي فالأرض كانوا تيصيفطو الدبابات
التقيلة هي اللولة تتقود الهجوم وتتحاصر العدو من الجهات بجوج من ليمن وليسر بحال الكلاب
تتبدا تفرشخ في العدو واحد الشوية ومن بعد تتزيد تقدم للقدام وتيجيو موراها عربات خفيفة اللي كانت تتحرك دغيا وكانت مدججة تا هي بالسلاح
وتيبداو يفرشخو فهداكشي لي بقا من العدو فنفس الوقت لي تنوكا راه زادو فيه لقدام تيفرشخو شي بلاصة خرا ومورا هاد العربات عاد تيجيو
والعسكر المشاة العاديين باش يكملو على العدو لي خلاتو العربات الخفيفة لي تا هي ولات عاوتاني مشات لبلاصة خرى تابعة طنوكا الجيش لي
في الأرض كلو غادي بهاد الطريقة هادي. دبابات تتفرقع وتشتت من ليمن وليسر عربات تتجي موراها تتشخشخ عاوتاني داكشي لي بقى. وعاد تيجيو المشاة
تياكلو العدو لي بقى لي مشتت دابا دايخ ومعارفش اش طاري. وهاد القوة العسكرية لي كانت غادة في الأرض تتكون مدعومة كذلك بواحد القوة جوية
لي كانت هي القوات الجوية د المانيا. كانوا الطياير ديالها قبل ما يتحركوا طنوكا لتحت. كانت تتحاول تهرس القوة الجوية نتا
تاع العدو وموراها تتمشي تفرقع باش متبقاش الاتصالات بين الفرق نتاع العدو ومن بعد تتعاود ترجع وتعطي الدعم
ولهادوك الطنوكة والعربات الخفيفة والمشاة. بهاد الخطة نتاع كان الجيش تيتحرك بواحد السرعة كبيرة. وتيكون
يتأدبطا مع التيران دغيا دغيا كان بحال شي موسخون تيتخشا فالزبدة فبايباي للخطط الحربية الكلاسيكية التقليدية لي كانت تدار في الحرب العالمية اللولة
اللي صايب هاد الخطة كان واحد الجنرال الماني كان سميتو هاد هادا ما ولى جنرال فالعسكر حتى لألفين
وتسعمية وتمنية وتلاتين متأخر كنشارك كعسكري في الحرب العالمية اللولة وكان شايف الحرب التقليدية شحال تاتديد الأرواح وشحال تاتديد الوقت وشحال
تيضيع فيه هاد المؤونة ود الفلوس. فاش كان تيصيب الخطة الحربية ديالو كان تيحاول ما امكن يتفادى هاديك الخطط التقليدية اللي ما تتحركش
بركش وكان عارف ان الحركة والسرعة هي الساروت نتاع الانتصار
جوديريان مجابش هاد الفكرة اصلا من راسو
فراه في العشرينات كان متأثر بزاف بالمفكرين الحربيين البريطانيين
الخطة ما جابهاش كلها من راسو بل خداها من مفكرين حربيين بريطانيين ولكن بدا تيطور فيها مع ارض الواقع وعطاها الحياة
من هاد المفكرين الحربيين البريطانيين لي اثرو عليه كان واحد الجنرال سميتو لي كان تيهضر بزاف فلكتوبة ديالو على هاد الإستراتيجية
الحربية لي معتمدة على الحركة السريعة وكان كذلك واحد القبطان بريطاني تا هو لي كان الإسم ديالو لي كانت عندو كتب غادا فنفس
الضياق ولكن هاد وليد الأفكار الحربية ديالهم مكانتش عندها شعبية في بريطانيا. بريطانيا محاولاتش كاع انها تطبق هاد الأفكار
في ارض الواقع على الجيش ديالها
ولكن فالمانيا هتلر تاق فهاد جودريان هدا وعطاه فرصة انه يطور هاديك الأفكار ويحاول يطبقها فأرض الواقع هتلر كان
وعجب بزاف بالأفكار نتاع هاد جوديريان. ولكن الجنرالات نتاع المانيا كانوا تاهوما بحال هادوك لي في بريطانيا. كانوا شاكين فهاد الأفكار هادي. واش تقد تطبق
ارض الواقع ولا لا? ما كانوش تايقين في جوديريان. المهم جوديريان في الف وتسعمية وسبعة وتلاتين غادي ينشر واحد الكتاب مديطاي فيه مزيان. الركائز نتاع هاد الخطة
ما بغاش يبقى فقط مفكر في غادي يهضر مع هتلر وغادي يولي تيطبقها في ارض الواقع. وغيوليو هاد
تيطبقوها بزاف مع بولندا بل حتى مع فرنسا من بعد ومع الإتحاد السوفياتي. جوديريان مصوبش فقط الخطة د بلي تكريك في
ولكن طبقها براسو فأرض الواقع
وكانت اول مرة غطبق هاد الخطة هو في الهجوم دهتلير على بولندا. هتلر فواحد سبتمبر الف وتسعمية وتسعود وتلاتين غادي
يتوجه بالقوات ديالو لغزو بولندا. وهتلر كان متوقع ان فرنسا وبريطانيا لي كان تيسب بهم الدود
كانوا مغيديرو تا لعبة
كان تيسحابو غادي يكعرو شوية وغادي يضربو الطم ولكن هتلر غادي تفاجئ فاش فتلاتة سبتمبر فرنسا مع بريطانيا غادي يعلنو الحرب على المانيا
هتلر ولا دابا خايف انه غادي تنوض ليه حرب على الجهات بجوج ما كانش داير لها الحساب. حرب في بولندا وحرب في نفس الوقت على الحدود الألمانية الفرنسية
ولكن الحرب الكبيرة لي كان تيتسناها تطرا في الجهة الفرنسية مطراتش. فرنسا وبريطانيا وخا علنو الحرب على المانيا متحركوش
فرنسا عندنا الحرب على المانيا ولكن بما انها عندها خطة دفاعية مئة في المئة بقات غي تتسنى مورا داك الخط د ماجينو لي هضرنا عليه
ديك المرة مستغلاتش الفرصة ان المانيا راه مشغولة بالحرف في بولندا
وتدخل على المانيا بشي هجوم لي المانيا ما مستعداش تدافع على راسها
لا فرنسا وبريطانيا مدخلوش يعاونو بولندا بقاو تيتفرجو من برا وهاد القضية هكا بقات مستمرة لواحد المدة طويلة من ثلاثة
الف وتسعمية وتسعود وثلاثين حتى لعشرة ماي الف وتسعمية وربعين فرنسا وبريطانيا عاليين الحرب على المانيا ولكن ماداخلينش معاها فحرب
تقليدية في ارض الواقع من غير واحد العمليات صغيرة هنا هنا مرة هنا مرة لهيه. وهاد المرحلة هادي هي لي كانت تتسمى بالانجليزية اولا بالعربية
الحرب الزائفة وبالفرونسي كانوا تيسميوها حرب مضحكة اللي كاينة فالوراق ولكن ماكايناش فأرض الواقع
المهم نرجعو لألمانيا وبولندا دابا هتلر باش يشن حرب على بولندا
كان خاصو يدوخ على الشعب الالماني بشي خبر زائف لي تيبرر هاد الهجوم
الشعب الألماني غادي يفيق واحد الصباح تيتصنت للأخبار فالراديو
وتيسمعو واحد الخبر بلي راه القوات البولندية هاجمات واحد دالراديو على الحدود الألمانية البولندية وانه راه بسرعة فائقة راه
القوات الألمانية تترد على هاد الإعتداء الكولندي على الأراضي الألمانية
خبر كان زائف بطبيعة الحال وحتى الشعب الألماني مكانش حمار حتى لهاديك الدرجة فراه الأغلبية ماتيقوهش
ففواحد سبتمبر الشعب الألماني تيبان لينا واقف فالشوارع تيتفرج فالطنوكة والجيش تيدوز لبولاندا
جموع كبيرة مجموعة تتشوف فهاد المنظر هدا ولكن الوجوه ديالها كئيبة مفرحاناش
وجوه لي حاسة بيلا هاد الحرب هادي غادي تكون منحوسة عليهم
هاد المنظر هذا كان شبيه شوية بالمنظر لي طرا فألف وتسعمية وربعطاش قبل الحرب العالمية اللولة ولي كان الشعب الألباني مجموع تيتفرج فالجيش الأبيض
الماني دايز وسطو
ولكن الفرق لي كان هو ان في الف وتسعمية وربعطاش الشعب الالماني كان تيضحك وفرحان وتيشجع وتيرمي الورود
ولكن فألف وتسعمية وتسعود وثلاثين دابا الشعب الألماني عارف ومدوز المأساة دالحرب فكانت الوجوه كلها كئيبة كلها مخلوعة وساكتة
الشعبية نتاع هتلر قبل هاد الهجوم على بولندا كان السبب الرئيسي فيها هو انه كان تيدير انتصارات دبلوماسية كبيرة بأقل
التكلفة ممكنة فراه كان خدا النمسا كلها فابور وخدا فابور وكانستاطع انه يهرس المعاهدة د فيرساي بلا ما طيح تا شي
الدم المانية ولكن الأمور دابا ولات شوية مختلفة. فراه تلقى البوليس السري لي ولات تتجي كل جوج سيمانات. كانت تتبين بشكل واضح
ان الشارع والشعب الالماني واخا ساكت راه كان غاضب وما عاجبوش الحال على هاد الاعتداءات لي ولات المانيا تاديرها
هادشي كان في الشارع الألماني ولكن في موقع الحدث الهجوم على بولندا حقق واحد النجاح باهر لألمانيا براسها مكانتش تتوقعو
فهاد الخطة نجحت فأرض الواقع كتر من هداكشي لي كانوا تيتخيلوه في الطيوري
وهاد الهجمة اللولة نتاع في بولندا
كانوا تيسميوها اولا الحالة البيضاء
وكاين باين فيها من اللول ان الجيش الألماني متفوق بزاف على الجيش البولندي
الجيش الألماني غادي يخدم فهاد الهجمة هادي تنين وخمسين ومليون عسكري الماني. وألمانيا كان عندها كذلك كبير في الأسلحة
المانيا ديك الساعة كان عندها الف وخمسمية طنك. او بولندا يلاه عندها تلتمية او عشرة طنوغا. المانيا كان عندها الف او ميتين او خمسين طائرة
راه حربية وبولندا كان يلاه عندها ربعمية
ربعمية طيارة او من الطراز القديم نتاع الحرب العالمية اللولة
طائرات اللي ما تتشكل حتى شي خطورة بالنسبة للطائرات الألمانية
الجيش الألماني غادي يهجم فنفس الوقت من الشمال ومن الجنوب على بولندا
واحد الهجوم لي غادي يشد بولندا بحال شي كلاب من الفوق ومن التحت
وغيبقاو غاديين هكاك حتى غادي يوصلو وغادي يفرشخوها مزيان. هاد الهجوم هدا مكانش الهدف ديالو هو ياخد الطريطوار. ولكن الهدف الرئيسي ديالو هو
هو تدمير الجيش البولندي وهاد الخطة غادي تنجح بحال شي موس سخون تيتخشى فالزبدة. غادي يدخل ليها الجيش الألماني فتمنية
سبتمبر الف وتسعمية وتسعود وثلاثين. ما كاملاش سيمانة من بعد بداية الهجوم على بولندا
مدينة وارسو واخا الجيش البولندي كلا قتلة المدنيين نتاع مدينة وارسو بقاو تيقاومو مستسلموش وهتلر هنا غادي
يدير واحد العمل شنيع لي غادي يعطينا الشانتيو على شنو غادي يطرا في الحرب العالمية الثانية. الجيش الألماني غادي يلوح واحد الهجمة شرسة جوية
على المدنيين في وارسو. الطياير غيوليو تيقنبلو في المدينة. وتيقتلو المدنيين بحالا تيقتلو الدبان. فالهدف الأول د المانيا هو خصهم
ينتشروا بالزربة ماشي يحافظوا على حقوق الإنسان
الجيش البولندي واخا ما كانش ميزان للقوة في الصالح ديالو ولكن كنقاوم بشجاعة. فراه مازال كاين واحد المشاهد لي تتبين لينا هاد الشجاعة هادي
فاش كان الجيش البولندي هاجم بالعودان بالعودان
على الطنوكة والمدرعات الجيش الألماني
مشاهد بحال شي فيلم غادي تلاقا فيه جيوش نتاع العصور الوسطى مع جيش حديت الف وتسعمية وتسعود وتلاتين
بطبيعة الحال هاد الجيش هدا دلعودان مكان عندو حتى شي حظ حتى انه يقد يخبش الجيش الألماني. فالطنوكة غادي يبقاو يفرشخو فيه. والجيش بالعودان ديالو
تيطيح بحال شي حشرات
الجيش البولندي واخا حارب بشجاعة ولكن الشجاعة بوحدها متتربحش الحروب. والأمور في بولندا غادي غي تزيد من سيء الأسوأ
سبعطاش سبتمبر الف وتسعمية وتسعود وثلاثين المانيا مازالا تادكدك فبولاندا من الجهة الغربية ديالها وهداك النهار غادي تعاود تنزل عليها
الصاعقة حتى من الجهة الشرقية. الجيش الأحمر نتاع الإتحاد السوفياتي تا هو بدا تيهجم دابا من الجهة الشرقية د بولندا. باش ياخد حقو من
الكعكة اللي تافقوا عليها فميثاق اللي طرا بين هتلر وستالين
بولندا دابا ولات بين المطرقة والسندان وغادي ياكلوها بحال شي سندويتش
واحد الحاجة اللي دارتها بولندا واللي بزاف د الناس ما تيعرفوهاش واللي غادي تنفع الحلفاء مزيان في الانتصار ديالهم من بعد
وهو ان بولندا هاديك الساعة كانت تتصيب واحد الماكينة نتاع الديكوضاج لي كان سميتها تنظن بزاف منكم سمعو بهاد الالة هادي
الشين را كانوا دارو عليها واحد الفيلم مؤخرا سميتو لي تيعاود على الحياة نتاع الانتورين لي ساهم بزاف
في تاع هاد الآلة هادي. هاد ماشيين كانت واحد الماكينة ديال لي تتحل الشفرات المستخدمة في الميساجات لي كان الجيش الألماني
تيتسيفط بيناتو هو الأصل نتاع هاد ماشيين كان في بولندا في بولندا ماشي في الإنجليز
فراه بولندا فهاديك الوقيتة كانت تتحاول تصايب هاد الالة لي كانت جد معقدة التكنولوجيات ديك الوقت ولكن مغتخدمليهمش مزيان
لي صيفطو واحد منها لفرنسا والجيش الفرنسي تا هو مغاديش يستخدمها مزيان مغيطوروهاش ومغاديش يستافدو منها ولكن من بعد
غادي يعطيوها لبريطانيا وهوما لي غادي يطوروها مزيان وغادي يخدموها وغادي تنفعهم في الحرب من بعد
هاد ماشيين فبولندا ملعبات حتى شي دور في الف وتسعمية وتسعود وتلاتين ولكن الدور ديالها غادي يبان من بعد في اواخر الحرب العالمية التانية بريطانيا
كيما قلنا غادي طورها وغتولي تتعرف الميساجات لي تيدوزو بين الجيش الألماني وولاو تيعرفو الخطط ديالو فين غادي يهجم وفين كاين
ومنين غيجي وفوقاش غيوصل فالمهم هاد ماشيين الشهيرة كانت الشرارة الأولى ديالها والأصل ديالها بدا فبولندا
في اواخر سبتمبر الف وتسعمية وتسعود وثلاثين الخطة نجحت واحد النجاح تام صافي طاحت
فرنسا وبريطانيا ما دارو والو وما لقاو ما يديرو
هولندا مسكينة كانت تتسنى وتتوقع ان فرنسا وبريطانيا غادي يديرو شي هجوم على المانيا من الحدود الغربية باش يحاولوا يردوا د الجيش الألماني من
يرجعوهم للحدود الفرنسية ولكن لا فرنسا لا بريطانيا متحركوش الجيش الفرنسي الاستراتيجي ديالو هي الدفاع والدفاع فقط
مقلية نتاع لي هضرنا عليها من قبل بانت مزيان فهاد فكانت مناوشات صغيرة على الحدود الألمانية الفرنسية ولكن مكانتش شي حرب كبيرة
غتسالا هاد المعمعة بولندا غادي تقسم لجوج النص غادي تديه المانيا والنص غادي يديه للاتحاد السوفياتي
اثناء الحرب على بولندا حتى للربيع نتاع الف وتسعمية وربعين هتلر كان تيحاول يهضر مع بريطانيا يشوف واش يقد يبردها ويدير معها شي معاهدة سلام
لا عقلتو فواحد الحلقة فايتة كنا هضرنا على هتلر كيفاش كان تيشوف المستقبل دالعالم فيه ربعة نتاع القوى عظمى. ميريكان فأمريكا
اليابان في اسيا
المانيا فأوروبا وبريطانيا فالمستعمرات ديالها فالعالم. هتلر داخليا مكانش تيفكر ومكانش باغي يدخل فحرب مع بريطانيا
وكان تيصحاب ليه راه الى شرح هاد القضية البريطانية راها غادي توافق ودير معاه شي معاهدة سلام
فحاول وحاول يشرح ليهم انه مباغيش يدخل فحرب مع بريطانيا. وانه راه وصل لهداكشي لي بغا صافي وسالا. او بصح كيما قلنا قبيلا هتلر مكانش
باغي ومكانش مستعد انه يدخل في حرب مع الغرب. مباغيش يوجه الاقتصاد د المانيا يولي اقتصاد حربي. وممستعدش انه يدخل فشي حرب طويلة لي غادي
جوع البلاد ولكن هتلر واخا كان تيتقرب لبريطانيا ياك ميديرش شي معاهدة سلام كان مصر على انه مغادي يتخلى تا على شي حاجة من هداكشي لي داه تال
لهاديك اللحظة باغي يدير معاهدة سلام بلا ما يرد كولندا. وهادشي لي غادي ترفضو بريطانيا وفرنسا تماما. وغتبقى القضية معلقة والناس تتسنى
فهاديك اولا الحرب الزائفة المضحكة
من بعد ما طاحت بولندا الاتحاد السوفياتي ولات تتحل ليه الشهية. الاتحاد السوفياتي غادي يشن واحد الحرب على فنلندا ما بين نوفمبر الف
تسعمية وتسعود وتلاتين ومارس الف وتسعمية وربعين والسبب نتاع هاد الحرب هادي اللي دارت الاتحاد السوفياتي هو ان ستالين كان شاك ومخلوع
ان فنلندا غادي طيح في يد لالمان من بعد. خصو يزرب ياخدها قبل ما تزرب عليها لالمان
فنلندا كانت عندها حدود مع روسيا وكانت اللي هي من اكبر المدن اقتصاديا في روسيا هاديك الساعة قريبة بزاف للحدود الروسية لفنلندا
كان خايف من ان الجيش الألماني يزرب على فنلندا ومن تما من الحدود الفنلندية الروسية يدخل دغيا يزرب على
اللي كانت بعيدة غي شي ثلاثين ربعين كيلومتر هكاك على الحدود الفنلندية
قرر يتغدى بفنلندا قبل ما فنلندا والمانيا يتافقو ولا المانيا تاخد فنلندا ويتغداو بيه
ستالين قبل ما يهجم على فنلندا فحاول يلقى شي حل سلمي معاهم على هاد القضية كان بغا يدير معاهم شي معاهدة نتاع تبادل الطريطوار تبادل الأراضي
كان باغيهم يعطيوه واحد الجزء دالاراضي الفنلندية اللي قريبة باش تولي بعيدة عالحدود وفنفس الوقت
يعطيهم واحد الجزء من الاتحاد السوفياتي لي جا على الجهة لخرى. ولكن فنلندا غادي ترفض جميع هادوك الطلبات وهادوك لي عطاها الاتحاد السوفياتي
ما تبغيش تفاهم غادي يلقى راسو مضطر باش يحمي المصالح ديالو انه يقصيها
والاتحاد السوفياتي غادي يشن هجوم على فنلندا فتلاتين نوفمبر الف وتسعمية وتسعود وتلاتين
غي هو الشوهة اللي طرات وكنا هضرنا عليها فالحلقات السابقة هو ان الجيش الأحمر دروسيا كان جيش كبير بزاف ولكن القوة العسكرية ديالو ضعيفة
السمعة ديالو في العالم ماشي شي سمعة نتاع شي جيش قوي. كانوا حاقرينو
وهادشي غادي يبان مزيان فهاداك الهجوم اللي دارو الاتحاد السوفياتي على فنلندا فراه الجيش دالإتحاد السوفياتي اللي هجم كان فايت الجيش الفنلندي بنسبة
خمسين لواحد كل عسكري فنلندي هاجم عليه خمسين عسكري نتاع الجيش الأحمر. والإتحاد السوفياتي كذلك كان عندو كبير على فنلندا فالتسليح. كلشي كان تيسحاب ليه
لأن فنلندا غادي تكال دغيا دغيا ولكن جيش الفنلندي غادي يقاوم بواحد الشجاعة وبواحد الطريقة دكية بزاف وغادي يستغلو الشتا والبرد
اللي كان هاديك الساعة فالصالح ديالهم هوما مولفين على داك الطقس. الجيش الفنلندي كان عندو بيض. داير فالتلج ما تيبانش. او كانوا تيقدو
على ديك البرودة القارسة نتاع ديك البلاصة كتار من الجيش الأحمر
والدرس اللي غادي يتعلمو الجيش نتاع الاتحاد السوفياتي هاديك الساعة
هو ما عمرك تهجم على شي منطقة مولفة البرودة فصل الشتا. وهاد الدرس هادا هو نفسو اللي غادي يتعلمو الجيش الألماني فاش تا هو غادي يطيح فنفس الخط
وغادي يهاجم الاتحاد السوفياتي فالشتا
المهم الجيش الأحمر فهاد الهجمة على فنلندا غادي تشوه مزيان وغادي تكبد واحد الخسائر كبيرة مقارنة بالعدد د الجيش ديالو لي كان عندو في التسليم
عندهم هائل لا في العدد لا في السلاح ومع ذلك خداو واحد الوقت كبير وتكبدو واحد الخسائر بشرية لا تصدق لدرجة ان
الميديا والجورنالات نتاع الغرب كانوا يوميا تيضحكو عليهم والأخبار
من اللخر بطبيعة الحال الجيش الأحمر غادي يغلب ولكن واخا هكاك غادي تزيد تعزز هاديك الخايبة اللي كانت عند الناس كلهم ان الجيش الأحمر را هو واحد
جيش ضعيف هتلر تا هو فهاد اللحظة وخا كان داير ميثاق نتاع عدم الاعتداء مع الاتحاد السوفيتي عقل على هاد القضية مزيان
الجيش الأحمر مافيديهش وفاش هتلر بغا يتكا على الإتحاد السوفياتي من بعد هاد القضية هادي كانت مازال تدور له في الراس
فرنسا وبريطانيا كانت دارت واحد المحاولات شوية باش تدخل تعاون فنلندا ضد الاتحاد السوفياتي. وهاد الفكرة هادي كانت نتاع تشير تشو. كان مازال ماولاش
هو الوزير الأول دبريطانيا ولكن بدات ديالو تتبان في الحكومة. فرنسا وبريطانيا حاولوا يصيفطو شوية د الجيش ديالهم لفنلندا. ولكن
السويد ما غتخليهمش يدوزو السويد كانت باغا تحافظ عل الحيادية ديالها وما باغا دخل حتى مع شي فرقة ضد الفرقة لخرى
المهم فلخر الاتحاد السوفياتي غادي يزرب على فنلندا
والسمعة ديالو كانت في ادنى المستويات ديالها في الشارع البريطاني والفرنسي بل حتى في ميريكان
روسيا دابا ولات تتبان واحد الدولة شريرة وستالين ولى تيبان بحال شي وحش. وفي الميديا الغربية ولاو فاش تيكتبو على روسيا تيسميوها يعني
الدولة البلطجية وفي افريل الف وتسعمية وربعين السؤال اللي ولى مطروح دابا ماشي شنو طرا فنلندا ولا في الشرق السؤال الكبير اللي ولا تيتطرح هو شنو غادي يطرا
في الغرب دابا. هتلر مقدش يتفاهم مع فرنسا وبريطانيا. كلشي كان خايف وتيتسنى. فوقاش غتسالا هاد المرحلة نتاع
اولا الحرب الزائفة المضحكة وينوض الصح. الجواب نتاع هاد السؤال غادي يبدا في ماي الف وتسعمية وربعين
ولكن هادشي غادي نكملوه في الحلقة الجاية
فكيما العادة شكرا على الإستماع
الى عجباتكم الحلقة كليكيو على صابوني وحاولوا تعاونوا القناة بالبارطاج باش تعم الفائدة. الى اللقاء

