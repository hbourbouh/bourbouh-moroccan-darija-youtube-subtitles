مرحبا بكم فحلقة جديدة من سلسلة تفسير الكون الموضوع ديالنا اليوم غادي يكون هو واحد اللغز من اكبر الالغاز العلمية في العصر الحديث
ديت واحد اللغز لي مزال محير العلماء او تيدابزو تيحاولو يفهموه او يحلوه. الموضوع ديالنا اليوم غيكون على لغز الماد
المظلمة اولا المادة السوداء
فعام الف وتسعمية وتسعود وعشرين العالم الفلكي المشهور ادوين هابو غادي يقول لينا ان واحد الدوامة كبيرة كانت
تتبان ليه فتيليسكوب ديالو فواحد سميتها اندرو ميدا راها ف الواقع مجرة منفصلة بحالها بحال المجرة ديالنا ومع هاد الملاحظة
اللي دارها الفهم ديالنا للكون غادي يتغير تغيير جدري. غنفهمو بيلا كاين الملايير والملايير نتاع المجرات
منفصلة ولي تتسبح بحال شي جزر صغيرة فواحد البحر شاسع لي هو الكون هاد الاكتشاف نتاع هابل غيبدل حتى الفهم
ان للمجرة ديالنا مجرة اللبانة. وفي عام الف وتسعمية واثنين وثلاثين. واحد العالم دالفضاء هولندي
لي كان الإسم ديالو
غا يعبر سرعة دوران مجرة اللبانة ديالنا ولكن غادي يلقى ان السرعة دالدوران ديالها اكبر من المتوقع اكبر من الحساب
الفيزيائية لي درنا غيلقا بيلا الكتلة نتاع المجرة ديالنا خصها تكون دوبل نتاع الكتلة لي حاسبينها ولي
تنعرفوها باش تفسر لينا ديك سرعة الدوران لي لي عبرها ولي شافها
المجرة ديالنا تدور بواحد السرعة اكبر مما هو متوقع بالحسابات. ولكن بما ان هاد البحث نتاع كان في بداية
التلاتينات والدراسة نتاع المجرات كانت مازالا شي حاجة جديدة ما عطاوش شي قيمة كبيرة لهاد الفرق نتاع الكتلة قالوا يمكن غتكون شي اخطاء في العبارات
ما ركزوش عليها مزيان
في العام اللي موراه في الف وتسعمية وتلاتة وتلاتين واحد العالم دلفلك سويسري كان الاسم ديالو فريدز زويكي
كان تيدرس واحد العنقود كبير نتاع المجرات لي فيه تقريبا شي الف مجرة. هاد العنقود هدا كان تيتسمى بعنقود كومة. كومة زويكي
بدا تيحسب الحركة نتاع هاد المجرات وبدا تيحسب الكتلة الكلية لي كاينة فهاد العنقود نتاع المجرات ولقى ان هاد المجرة
كلها باش تكون مجموعة فهداك العنقود الواحد ومترابطة بيناتها بالجاذبية خاص تكون الكتلة ديالها ربعمية مرة
اللي تنشوفوها وتنعبروها بالحسابات الحديثة اللي عندنا دابا هاديك الكتلة الناقصة اللي مثلا راه تقريبا غي مية مرة هاد
كتلة لي تنشوفوها ماشي ربعمية مرة كيما حسبها زويكي. ولكن واخا هكاك مية مرة راه مزال واحد الفرق عملاق ما بين داكشي لي تنحسبوه وداك
داكشي اللي زويكي فاش غايطيح فهاد المشكل هادا يعني لقى باللي راه كاينة واحد المادة تما اللي ماتانشوفوهاش ولكن كانقدوا
والجاذبية ديالها غادي يطلق عليها اسم المادة المظلمة. دارك وخا كانت القياسات لي دار زويكي
هي اول ملاحظة مافيهاش الشك لهاد الظاهرة ولكن ماغايبان الدليل الواضح على وجود هاد المادة المظلمة بالصح حتى للسبعينات
واحد جوج د العلماء د الفلك امريكيين اللولة كان الإسم ديالها فيرا روبين والثاني كان الإسم ديالو كينيث فورد
ولي كانت الخدمة ديالهم هي انهم تيراقبو واحد العدد هائل تاع المجرات وتيحسبو السرعة نتاع الدوران ديالها. علماء الفلك تيقدو يعطيو
واحد التقريب دقيق لتوزيع الكتلة وسط المجرات
فاش تيلقاو التوزيع نتاع الكتلة داخل المجرة تيقدو يحسبوه بدقة عالية السرعة لي تدور بيها كل نجمة على المركز نتاع المجرة
فالسرعة نتاع النجمة تتبدل على حسب البعد ديالها من مركز المجرة اي على حسب الشعاع نتاع المسار الدائري ديالها الحسابات
تتقول لينا انه السرعة المدارية نتاع شي نجمة الا كانت وسط المركز نتاع المجرة بطبيعة الحال غتكون زيرو حيت البعد ديالها على المركز
هو صفر وما حد النجمة تتبعد على المركز د المجرة محد السرعة المدارية ديالها غادا وتتزاد حتى تنوصلو للحافة ديال المجرة لخر
المجرة النجوم اللي جات في الحافة د المجرة تتكون السرعة المدارية ديالها قصوى هي الأكبر. وفاش تنخرجو من الحدود د المجرة يعني شي نجمة تا
دور خارج الحدود د المجرة اولا شي غازات الهيدروجين لي دايرة في الحدود الخارجية في الضواحي د المجرة الحسابات تتقول لينا ان السرعة المدارية
ديالهم خاصها تكون غادا وتاتنقص ماحدنا تنبعدو على المجرة يعني الى كانت النجمة داخل المجرة داخل حدود المجرة
سرعة ديال المدارية ديالها غادا وتتزاد ما حدنا تنبعدو من تتوصل لواحد السرعة مدارية قصوى في الحدود نتاع المجرة ومن بعد
السرعة المدارية تتبدا غادا وتتنزل ما حدنا تنخرجو من المجرة في الضواحي. وما حدنا تنبعدو على المركز د المجرة. كيما تيبين لينا
الحمر اللي فالصورة المحور هنا هو المسافة ما بين النجمة الموقع ديالها وما بين المركز دالمجرة والمحور هو السرعة المدارية
القراف الحمر هو اللي خصو يكون في الحقيقة تابعا للحسابات والمعادلات اللي تنعرفوها. ولكن المشكل فاش تنحسبو هاد السرعة
المضارية دالنجوم بالتجربة بالمراقبة تنلقاو انه فاش تنكونو داخل المجرة او قراب المركز المجرة الحسابات
ديالنا مع الملاحظة التجريبية منطابقين بحال بحال. القراف الأبيض والحمر تيكونو تقريبا بحال بحال
ولكن غي تنوصلو للحافة د المجرة وتنبداو نخرجو عليها في الضواحي د المجرة السرعة المدارية نتاع ديك النجوم لي تما وغاز
اللي تيتسارا تما تتبقى ثابتة اولا تتزاد. كيما تيبان في القراف الأبيض. وهذا اختلاف كبير مع هاداكشي اللي خصو يكون
تبعا للمعادلات والحسابات ديالنا. كيما تيبان في ما حدنا تنبعدو خارج المجرة. ما حد الفرق ما بين الحسابات والملاحظة
تيكبار فلي حنا معتادين وتنعرفوه هو انه فوقما بعدتي على المركز الجاذبية الجاذبية تضعاف. الحسابات تتقول لينا ان
اللي خارج المجرة ما حدها تتبعد ما حد الجاذبية اللي تاطرا ليها غادا وتتنقص تتقرب للزيرو السرعة المدارية ديالها
خصها تكون غادا تتقرب للزيرو ولكن فالحقيقة تيطرا لينا العكس
فاشنو طاري? فين كاين المشكل
هاد المشكل ملاحضناهش غي فمجرة وحدة. جميع المجرات لي راقبناهم ودرسناهم فيهم هاد المشكل. هاد النجوم لي في الضواحي
والحدود الخارجية نتاع المجرة لو كانت تتخضع فقط للجاذبية نتاع الكتلة لي حنا تنحسبوها وتنعرفوها ومتأكدين منها نتاع المجرة
السرعة المدارية ديالها خاصها تكون اصغر واصغر بكثير من داكشي اللي تانراقبوه هاد الخلاف الرهيب اللي كاين ما بين الحسابات وما بين الملاحظة
تيعني حاجة وحدة
نظرية الجاذبية بل حتى النسبية العامة اللي عندنا راها زاكلة شي حاجة شي حاجة مازالة ناقصانا في الفهم ديالنا للكون حنا
عرفوا ان القوة اللي تتسبب فديك الحركة الدائرية نتاع النجوم را هي الجاذبية. بحال كوكب الأرض في المسار الدائري ديالو حول الشمس
راه السبب هو الجاذبية. اذن ذاك الخلاف الرهيب لي كاين ما بين الحسابات وما بين الملاحظة. تيعني حاجة من ثلاثة الحوايج
يا اما را حنا مازال ما عرفناش فعلا شنو اللي تيخلي الأشياء تدور فهداك المسار الدائري يعني ماشي الجاذبية بوحدها يا اما را
حنا متنفهموش الجاذبية شنو هي اولا راه القوة د الجاذبية والقوة لي تتسبب في المسار الدائري راه متيتساواوش راه هما مختلفين
اجي دابا نشوفو بعض الاقتراحات د العلماء لي تعطات باش يفسرو هاد الظاهرة الغريبة. فمثلا على الجانب د الحركيات
اكسب فعام الف وتسعمية وتلاتة وتمانين واحد العالم فيزيائي اسرائيلي اللي كان الإسم ديالو موردي خاي ميلكروم غيقترح انه
راه في الحدود د المجرة في الضواحي نتاع المجرة
القوة د الجاذبية تتكون صغيرة بزاف بحكم البعد ديالها بزاف على المركز الكتلة لي هو المركز نتاع المجرة. مور ديخاي غيقوليا
راه يمكن هداك القانون نتاع نيوتن نتاع تتساوي القوة تتساوي الكتلة مضروبة في التصارع راه يمكن
هاد القانون هدا ما تيبقاش خدام فاش تتكون الجاذبية صغيرة وصغيرة بزاف
موردي خاي غادي يطلق على هاد الحل هذا لي لقاه مصطلح اولا الديناميكية النيوتونية
المعدلة غي هو المشكل هاد الاقتراح اللي طرح نتاع نتاع لقاه وما خدامش بزاف في تطبيقات اخرى ما عندوش تشجيع كبير من
طرف العلماء من الجانب نتاع الجاذبية عندنا فيها جوج د الاحتمالات. يا اما القوانين د الجاذبية اللي تنعرفوها راها خاطئة. فاش تنهضرو على
الجاذبية هنا راه تنقصدو بها في نفس الوقت الجاذبية النيوطونية ونظرية النسبية العامة نتاع اينشتاين بجوجهم تيعطيو نفس النتائج
غي هو جميع الاقتراحات اللي اللي تطرحات فتعديل الجاذبية كيما تنفهموها حتى شي اقتراح منهم ما تيحل المشكل حتى شي اقتراح
تيقنع العلماء انهم ياخدوه مأخد الجد
فكرة ان القوانين الجاذبية اللي تنفهموها دابا تكون غالطة ولا مازال خاصها شي تعديل اخر فكرة مستبعدة شوية
بقا لنا الاحتمال الاخير وهو راه كاينة واحد المادة غير مرئية لي متنديطاوهاش هاد الفكرة هي لي خداوها
علماء مأخد الجد
الى كانت بالفعل كاينة هاد المادة الغير مرئية عندنا جوج نتاع الاحتمالات عاود يا اما راه هاد المادة الغير مرئية راه مادة اعتيادية
المادة اللي تنعرفوها ديما غير هي هاد المادة راه مضلمة بحال متلا التقوب السوداء اولا شي كواكب كبيرة مظلمة اللي متتعكسش تماما
الضوء ولكن مصايبة من المادة الاعتيادية اللي تنعرفوها. الفكرة هي كاينة شي مادة اعتيادية كيما تنعرفوها كبيرة بزاف ولكن مضغوطة
عندها جاذبية كبيرة وتتواجد في الهالة في المحيط نتاع المجرات. مادة لي ما تيمكناش نشوفوها اولا ما تتعكسش الضوء
ولكن مادة اعتيادية العلماء اللي جابو هاد الفكرة غادي يسميو هاد الأجسام
غي المشكل هو ان التجارب لي بدات تدار في البداية نتاع التسعينات حيدات لينا هاد الفكرة هادي فراه التليسكوبات القوية لي ولات
عندنا فبداية التسعينات بداو تيحاولو بها شي جسم من هاد الأجسام تيتسناو ياكما يدوز شي جسم من هاد الأجسام
من قدام شي نجمة ويحجب الضو ديالها لي تيوصل لينا. بهاد الطريقة غنقدو وخا هو متيعكسش الضوء. ولكن الا داز قدام شي
نجم غادي يقد يحجب الضوء نتاع النجم اللي تيوصل لينا ولكن ما لقى والو هاد المادة المظلمة قلنا راها كتر من المادة الاعتيادية وبما
انهم ما قدو ولو حالة وحدة. اذن هاد الفكرة نتاع فكرة مستبعدة غادي طيح. اذن الإحتمال الأخير
بقا لينا هو راه يمكن كاين شي نوع اخر نتاع المادة ماشي المادة الاعتيادية لي تنعرفوها وتنقدو فالكون
شي نوع جديد د المادة اللي متيمكنلناش نشوفوها شي نوع جديد دلمادة اللي تتفاعل بشكل ضعيف جدا ولكن مزال عندها كتلة
لا هنا العلماء غادي يطلقو على هاد الأجسام الجديدة عاوتاني لي تتشكل هاد الخاصية مصطلح هنا هي
الا لاحظتو هاد جوج د الأسماء قبيلا وهاد الإسم الجديد بحال شي نكتة ما بين العلماء
فماتشو هي بحالا قلتي شي راجل قوي وديك هي العكس ديالها هي بحالا قلتي شي راجل ضعيف كيليميني المهم قلنا ان الأجسام
لي من نوع نتاع ماتشوز مستبعدة هاديك الفكرة طاحت وبقات لنا غير الفكرة نتاع قلنا هي جسيمات ذات كتلة ضعيفة
التفاعل هاد تيتصوروهم العلماء انهم جسيمات دون ذرية وباش يكونوا
مظلمة عندهم تأثير جاذبي خاص تكون عندهم كتلة
هاد الجسيمات خصها تكون جسيمات مستقرة متيطرا ليهاش الاضمحلال لعشرات الملايير نتاع السنين حيت كون كانت هاد المادة المظلمة
غير مستقرة وطرا ليها الاضمحلال مغتبقاش كتيرة كيما هي دابا. هاد الجسيمات عاوتاني خصها تكون محايدة كهربائيا. حيت كون ما كانتش
محايدة كهربائيا كون راها تفاعلات مع الضوء. لي غادي نقدو نديطاكتيوه بما اننا مقدينا تا حاجة من هادشي راها محايد
اضاء كهربائيا هاد الجسيمات نقدو نقولو عاود ان مفيهاش الكواركس ماشي بحال الجسيمات نتاع المادة العادية لي فيهم كواركس لاحقاش
المادة المظلمة كون كان فيها الكواركس كون راه الأشعة السينية غتكون اصطدمات بهم وعطاتنا شي اشعاعات عطاتنا شي راديو
اللي نقدو بما اننا حتى شي الجسيمات نتاع المادة المظلمة ما فيهاش الكواركس
واخا هاد المادة المضلمة ماعمرنا ماقدينا نشوفوها ها حنا دابا تنعرفو بعض الخصائص ديالها ولكن هادشي بطبيعة الحال الى كانت فعلا هاد المادة
ديما راه موجودة دابا من بعد تقريبا قرن نتاع الزمن نتاع الأبحاث فهاد الظاهرة بقاو لينا فلخر بين يدينا غي جوج نتاع
ايميلات يا اما هداك الاحتمال نتاع الديناميكة نيتونية المعدلة يا اما الاحتمال دوجود هاد الوينبس يا اما
اما تتساوي را خصها شي تعديلات يا اما را عندنا شي جسيمات اللي عندها كتلة ولكن ضعيفة التفاعل مع
اه مع الكون واللغز نتاع شكون فهاد جوج د الاحتمالات لي غيكون عندو الصح غادي يتحل سنة الفين وربعة العلماء غادي يلقاو واحد
هاد العنقود نتاع المجرات واحد التجمع د المجرات ولي كان الإسم ديالهم عنقود الطلقة ولا عنقود الرصاصة وهاد عنقود
طلقة كان هو في الأصل التقاء واصطدام نتاع جوج نتاع العناقيد د المجرات يعني جوج نتاع التجمعات د المجرات كبيرة غادي يتلاقاو بيناتهم غادي
يتصاطحو بيناتهم ويداخلو باش يصايبو لينا هاد العنقود نتاع الطلقة. باستخدام التليسكوبات العادية. العلماء غادي يعرفو مواقف
تاء والكتل نتاع المجرات لي تتكون هاد عنقود الطلقة. وبمراقبة الأشعة السينية ما بين واحد جوج نتاع المجرات
غيتضح لينا ان غاز الهيدروجين لي كان منتشر فهاد جوج د العناقيد د المجرات فاش تصادمو بيناتهم بحال شي جوج نتاع النفحات
نتاع الريح داخلو بيناتهم الغيوم نتاع غاز الهيدروجين د العنقود المجر اللول
مع العنقود المجر التاني غادي يداخلو بيناتهم وغادي يسخنو بعضياتهم وهاديك الحرارة لي نتجات على الاصطدام دغازات الهيدروجين مع
بعضياتها هي لي سمحات لينا اننا نشوفوهم بالغازات الصينية
فلو كانت المادة المظلمة عندها شي علاقة بهاد الغاز الهيدروجين فراه كنا البلاصة ديالها في المركز نتاع الإلتقاء نتاع
تصادم نتاع دوك جوج عناقيد
لحقاش الكمية الهائلة دغاز الهيدروجين لي موجودة تما عندها كتلة اكبر بكتير من جميع النجوم الموجودة في المجرات
فهاد العنقود فلو كانت المادة المظلمة عندها شي علاقة بهاد الغازات الهيدروجين لي منتشرة تما هادشي كان غادي يعزز لينا هاديك نتاع
ومن جهة اخرى الى كانت المادة المظلمة متتفاعلش بحال الهيدروجين فراه غنتوقعو اننا غنلقاوها ممركزة
مركز نتاع هادوك جوج د العناقيد لي صطادمو واحد الطريقة خرا لي داروها العلماء باش يشوفو هاد المادة المظلمة فين ممركزة الكتلة ديالها وهي
غادي يستخدموا الضوء اللي جاي من بعض المجرات اللي هي ابعد بكثير من المجرات اللي موجودة فهاديك فهاداك العنقود الطلقة يعني موراها
الصور نتاع هاد المجرات البعيدة بزاف تيوصلونا مشوهين حيت الضوء لي جاي من هاد المجرات تيدوز عبر هاد عنقود الطلاق
اللي عندها واحد الجاذبية هائلة تتأتر على هداك الضوء
الضوء تيطرا له انحناء بسبب الجاذبية تما وتتوصلنا الصور نتاع هاد المجرات البعيدة مشوهة. بالإنحناء لي تيطرا لهاد
ضوء هذا العلماء تيقدو يعرفو الجاذبية لي لي اترات عليه فين ممركزة تيقدو يعرفو المادة المظلمة فين كاينة هاد
هادي لي خدمو العلماء تتسمى بالعربية تتسمى المفعول العدسي التثاقلي وهي نفسها الطريقة لي تخدمات
برهان على نظرية النسبية العامة د اينشتاين. كانوا تسناو حتى طرا واحد الكسوف وشافوا الإنحناء اللي غادي يطرا على الضوء بسبب الجاذبية. هاد
قدموها فاش تيكون عدنا قدامنا متلا شي جسم كبير عندو كتلة كبيرة او موراه كاينة شي اجسام اللي تتصيفط الضو تترسلنا واحد الضوء نجوم
مثلا فالمهم باستخدام هاد التكنيك العلماء عرفوا دابا ان المادة المظلمة ما شاركاتش فهداك الاصطدام اللي طرا بين غازات الهيدروجين بل كانت
ممركزة موجودة في المركز نتاع هداك العناقيد د المجرات
هاد الاكتشاف هدا لي دار سنة الفين وربعة غادي يطيح لينا نتاع لي كانت. وفاش طاحت ديك نتاع وبقا في
دينا الاحتمال الاخير احتمال واحد
وهو ان المادة المظلمة را فعلا واحد المادة غي هي ماشي المادة الاعتيادية اللي موالفينها واحد المادة اللي ما تنقدوش هاد المادة
دابا تنعرفو انها موجودة على شكل جسيمات هاد الجسيمات محايدة كهربائيا متترسل تا شي
كاشعة كهرومغناطيسية ما فيهاش الكواركس تماما بحال المادة الاعتيادية وهاد الجسيمات بقات مستقرة عبر تاريخ الكون
ما طرا لهاش الاضمحلال تنعرفو ان المادة المظلمة تتفاعل بالجاذبية. تنقدو الجاذبية ديالها. ولكن ما عندها تا شي تفاعل
مع القوى الكهرومغناطيسية اولا مع القوة النووية القوية
اه لواحد المدة طويلة اه كانوا العلماء تيضنو شاكين ان المادة المظلمة ما تتفاعلش مع اه القوة النووية القوية ولكن
تتفاعل مع القوة النووية الضعيفة ولكن تا هاد الاحتمال هذا غادي يطيح في الفين وعشرة الشيء الغريب والمحير في هاد المادة
المظلمة هو اننا فاش تندرسو الكتلة نتاع الكون تنلقاو انه عندنا خمسة ديال المرات نتاع هاد المادة المظلمة
مقارنة بالمادة الاعتيادية لي تنعرفوها يعني الا جمعنا المادة الاعتيادية لي تنعرفوها في الكون كلو من النجوم والمجرات بل حتى الكمية
الهائلة دغازات الهيدروجين لي منتشرة تتسارا في الكون تنلقاو ان المادة المظلمة تنلقاو انه عندنا خمسة ديال
مرات ديال هادشي غي في المادة المظلمة
مادامنا مازال محليناهش اللغز نتاع هاد المادة المظلمة منقدوش نقولو اننا بصح تنفهمو الكون كيفاش خدام. اجي دابا نشوفو
بعض الافكار لي عندنا على الخصائص نتاع هاد المادة المظلمة. ابسط فكرة على هاد المادة المظلمة وهي انه كاين واحد النوع واحد
نوع واحد نتاع الجسيمات اللي تطفو فالفضاء كلو باش نقرب ليكم المفهوم نتاع الكتافة ديالها تخايل انه الا جمعت يديك بونية
فوسط هاديك البونية راه كاين جسيم واحد نتاع المادة المظلمة. يعني الكثافة ديالها قليلة بزاف ولكن راها منتشرة في الكون كلو
وثلاثة هاد الجسيمات نتاع المادة المظلمة مازال ما معروفاش بالضبط. كاين اللي تيقول عشرة د المرات اتقل من وكاين اللي تيوصلها حتال مية مرة
من مازال ما حددوش بالضبط
راها خفيفة بزاف الكتلة ديالها ما تقيلاش مقارنة بالمادة الاعتيادية. كيفاش هي الجسيمات ديالها اخف من من
الجسيمات د المادة الاعتيادية ولكن الكتلة ديالها كلها الى جمعناها خمسة د المرات الكتلة د المادة الاعتيادية لي عندنا في الكون الجواب بكل بساطة
كيما قلنا هو ان هاد المادة المظلمة منتشرة في كامل فينما مشيتي غتلقاها ماشي بحال المادة الاعتيادية تتكون مجموعة فقط فكواكب
ابنجوم نيازك اللي كاينة وسط المجرات او فسحب نتاع غاز الهيدروجين اللي كيكون منتشرة فالضواحي نتاع المجرات. اما
المادة المظلمة فراه منتشرة في الفضاء كلو داكشي علاش وخا الكثافة ديالها قليلة ولكن المجموع نتاع الكتلة ديالها كلو اكبر بكثير
كثير من المادة الاعتيادية من بين الافكار عاود اللي منتشرة اه لتفسير المادة المظلمة وهو واحد المبدأ تيتسمى
او مبدأ التناظر الفائق بالعربية هذا تتقول لينا ان كل عدنا
موديل ستوندار راه عندها واحد لختها تناسبية. بما ان الفوطونات البوزونات زاد الكليو
هادو كلهم محايدين كهربائيا فراه خواتاتهم حتى هوما خصهم يكونوا محايدين كهربائيا
وحتى واحد من هاد الجسيمات هادي ما عندها الكواركس. هاد الفكرة نتاع فكرة فيها شوية نتاع الضو. فكرة تتعطينا الامل
هاد عندنا فيها بزاف نتاع بعض من هاد تيتنبؤو ان هادوك غيكونو اتقل
وبعض لخرين تيتنبؤو انهم غيكونو اخف
ولكن كاع نتاع لي عندنا لي تيحافظو على واحد الحاجة سميتها لي هو واحد العدد كمي تيكون يا اما زائد واحد يا اما ناقص
اس واحد زائد واحد بالنسبة للمادة الاعتيادية وناقص واحد بالنسبة لهاد اا هاد اللي تيحافظوا على
تيقولو لينا ان غيكونو اخف ولي خصهم يكونو محايدين كهربائيا را كنا غاديين
كخلاصة الا كانوا هاد كاينين هاد النوع ديالهم لي هو خفيف بحال والو يقد يكون هو المادة
لي تنقلبو عليها الحاجة لي زوينة فهاد الفكرة نتاع وهو انها تتفسر لينا بزاف د الحوايج دقة وحدة فراه الا كانت صحيحة
تفسر لينا علاش الكتلة د الهيكس بوسون خفيفة بزاف
اه على فكرة نقدو نهضرو على شنو هو هاد الهيكس بوشون فشي حلقة من الحلقات القادمة وفنفس الوقت تتقد تفسر لينا هاد المشكل تاع المادة المظلمة يعني تضرب
كاينة جوج د العصافير بحجرة وحدة وهادشي اللي خلا بزاف د العلماء يوليو تيآمنو بهاد هادي انها راه كاينة بصح راه خدامة ولكن
بطبيعة الحال كيما العادة د العلم مادام مازال ماكاينش التجربة ماكاينش دليل تجريبي غاتبقى هادشي غي افكار تا تسارا العلماء ماغايفرحوش
مزيان حتى يلقاو ان التجربة تدعم هاد الأفكار هادي. كاينة واحد الفكرة خرى منتشرة ولكن فيها بزاف نتاع مامقبولاش بزاف ما بين
العلماء وهاد الفكرة تتقول لينا بما انه المادة الاعتيادية اللي تنعرفوها حنا راه معقدة بزاف فيها الكواركس فيها الليبتونس فيها
بيرمي يونس فيها البوزونز جسيمات لي عندها كتلة عندنا على الأقل ربعة د الأنواع نتاع القوى المادة الإعتيادية تتصايب ذرات هاد
ضطرات تتصايب جزيئات المهم المادة الاعتيادية معقدة ماشي غي نوع واحد بسيط وهادشي اللي خلا
بعض العلماء يقولوا بما ان المادة الاعتيادية معقدة لهاد الدرجة علاش حنا غنتخيلو ان المادة المظلمة الا لقيناها راها
كون غتكون بسيطة علاش متكونش المادة المظلمة حتى هي معقدة ماشي نوع واحد نتاع الجسيمات
الجوايه نتاع الفين وتسعود بعض العلماء ولاو تيدرسو هاد الاحتمال وخا فيه بزاف نتاع غيقولو لينا ان المادة المظلمة حتى هي بحال المادة
الاعتيادية عندها واحد غي هاد مظلمة شحنة مظلمة تماما كيما عندنا الشحنة الكهربائية في المادة الاعتيادية
المادة المظلمة متتشوفش الشحنات الكهربائية ديالنا وتا حنا المادة الاعتيادية متتشوفش الشحنات المظلمة العلماء زادو
الخيال ديالهم تخيلوا انه يمكن كاينة حتى فطولات مظلمة. فطونات مظلمة لي تتفاعل فقط مع الشحنات المظلمة. العلماء غيزيدو يقولو
قلنا انه كاين جوج د الأنواع د هاد المادة المظلمة مادة مظلمة خفيفة ومادة مظلمة ثقيلة. بجوجهم عندهم شحنة مظلمة تماما كيما عدنا
المادة الاعتيادية والالكترون يمكن هاد المادة المظلمة تتقد تصايب لينا تا هي ذرات مظلمة هاد الذرات
تاتصيب لينا جزيئات مظلمة. تقد تكون عندنا كيمياء مظلمة. هاد الجزيئات الا بداو يتلاصقو مع بعضياتهم يقدو
لينا نجوم مظلمة يقدو يصايبو لينا متلا كواكب ضخمة مظلمة بل يمكن لنا نهربو بالخيال ديالنا ونتخايلو انه يمكن كاينة
حياة مظلمة فشي كوكب مظلم تيتسارا على شي نجمة مظلمة جالس واحد العالم واحد الكائن حي مظلم حتى هو
المادة الاعتيادية ديالنا وتيحاول يفسر الماهية ديالها كيما حنا تنحاولو نفسرو الماهية نتاع المادة المظلمة فيلم زوين
هذا عالم مظلم مقصر مع صحابو وتيحاول يقنعهم بلي راه كاينة شي حاجة سميتها الحياة المشعة لي هوما حنا زعما المهم هاد الفكرة هادي كيما
عامرة مامقبولاش بزاف عند العلماء لحقاش لو كان فعلا كاين هناك وجود لشي حاجة سميتها الكواكب
مظلمة اولا النجوم المظلمة فراه كان بإمكاننا اننا نشوفوهم فقط بالمجال د الجاذبية ديالهم. التجارب
لي دارت او دارت او دارت معمرهم لقاو شي حاجة من هاد النوع هدا
امكانية وجود نجم مظلم اولا كوكب مظلم مستبعدة بزاف
اوكي اجي دابا نشوفو بعض التجارب المعملية لي تيديروها العلماء حاليا باش يحاولو يلقاو هاد المادة المظلمة يحاولو
العلماء تيقلبو على المادة المظلمة باستخدام ثلاثة نتاع الطرق المختلفة. الطريقة اللولة هي تيحاولو يراقبو المادة المظلمة
ديما فاش تدوز عبر الأرض هاد الطريقة تتسمى طريقة الكشف المباشر فهاد الطريقة تيحطو
وسط المناجم غارقين تحت الأرض. اشهر هاد واحد تيتسمى
هدا حطوه فألفين او سطاش او تيتعتبر ادق ديال المادة المظلمة اللي تنعرفوا دابا
الطريقة التانية اللي تيخدموها العلماء وهي تيحاولو يقلبو عليها فالبلايص اللي تتكون فيها المادة المظلمة اكتر كثافة من داكشي اللي عندنا فالأرض
متلا مركز مجرة اللبانة ديالنا المركز د المجرة. الى كانت المادة المظلمة تما فراه ممكن لشي سبب من الأسباب
غادي تفاعل وتسبب في انبعاث شي جسيمات عادية بحال الفوطونات مثلا لي نقدو نديطاكتيوها العلماء تيراقبو العدد
الطونات اللي تيجيو من المركز د المجرة ديالنا وتيشوفو واش فيها واحد النوع د الفوطونات اللي عندها واحد كبيرة واش تيوصل لينا منهم اكثر بكثير
كتير من داكشي اللي خصو يكون عندنا بالحسابات ديالنا. بهاد الطريقة تتسمى الكشف الغير مباشر
والطريقة التالتة اللي تيديروها العلماء باش يلقاو المادة المظلمة وهي اننا حنا نحاولو نصيبو المادة المظلمة ايلا
ما بديتيش تلقاها صايبها تيحاولو يصايبوها انطلاقا من الطاقة تيحاولو يديرو هاد القضية بدوك مسرعات الجسيمات بحال داك
المسرع المشهور او باستخدام هاد المسرع تيحاولو يصادمو جسيمات لي عندها واحد الطاقة عالية
وتيشوفو واش هاديك نتاع الاصطدام ديالهم تقد تحول وتعطينا مادة مظلمة كيما قلنا بتطبيق
ديال اينشتاين وهاد الطريقة هادي راه طريقة مشهورة تيخدموها تما فراه بها باش لقينا وبزاف نتاع لخرين
فما دامت المادة المظلمة تقد تفاعل مع المادة العادية بشي قوة اللي هي اكبر من قوة الجاذبية هاد الطريقة غتقد تخدم وهاد الطريقة تتسمى
الكشف التجريبي راه عندنا دابا واحد الفريق كبير دالعلماء اللي مخدمين هاد تلاتة الطرق الكشف المباشر والكشف غير المباشر والكشف التجريبي لعل وعسى
اسى شي واحد فيهم يلقى لينا هاد المادة المظلمة المادة المظلمة قلنا من اكبر الألغاز نتاع العصر الحديث تتشكل
خمسة اضعاف المجموع نتاع المادة الاعتيادية ديالنا ما يمكنلناش ندعيو اننا فهمنا الكون الا مازال ما حليناش اللغز نتاع المادة
المظلمة واي واحد قد احلو فراه تتسناه جائزة نوبل مليار في المية
كيما العادة شكرا بزاف على المتابعة
الى عجباتكم الحلقة اشتركوا فالقناة باش توصلكم الحلقات المقبلة. الى اللقاء

