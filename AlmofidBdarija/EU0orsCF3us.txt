مرحبا بكم فحلقة جديدة من سلسلة تاريخ ملوك الفراعنة المرة لي فاتت كنا ناقشنا نظرية اغتيال توت عنخ
وشفنا كيفاش الوزير اي لي يمكن هو لي قتلو ولا فرعون جديد. اجي دابا نشوفو بسرعة شكون هما الفراعنة لي دازو بين توت عنخ امون
وبين رمسيس الثاني اولا رمسيس العظيم لي هو البطل ديال القصة ديالنا اليوم لي تولى الحكم من بعد توت عنخ امون كان شارف غادي يحكم غي عام
ماين وغادي يموت وغادي يخلي موراه واحد الظرف غير عادي في مصر. جوج د الملوك د الفراعنة دابا متابعين ما تيخليو ليناش لولاد. امون
مخلاش لولاد تاهو معندوش لولاد. او مصر دبا مبقاش فيها الدم الملكي. او السؤال الكبير هو شكون غادي يولي لينا فرعون الجديد
كيفاش غادي يقرروها? والجواب كيما ديما بطبيعة الحال هو بالقوة لي غادي يولي لينا فرعون جديد كان واحد الإنسان سميتو حريم معندوش
الدم الملكي بطبيعة الحال ولكن كان هو الجنرال نتاع الجيش. غادي يزرب على السلطة والجيش راه تابعه من اللور. هاد حوري محيب فاش غادي ياخد الحكم غادي
بداو واحد الحملة لي غادي يحاول يمسح فيها جميع الاثار لي بقات د اخناتون والدين ديالو عقلتو في الحلقات د اخناتون كنا هضرنا كيفاش راه
الديانة المصرية الديانة جديدة توحيدية للإله اتون او كفاش همش الألهة اللي اتعبدات فمصر لآلاف السنين او شفنا كفاش انه امشى او بنى
مدينة دينية جديدة فتل العمارينا فحرم حب غادي يكرط ويمسح اي حاجة لقاها تتفكرهم فأخناتون والدين ديالو وصلات به لدرجة
لأنه مشى للمدينة الدينية فتل العمارنة وغادي يكرطها عن بكرة ابيها ياجور بياجورة غادي يحيد الياجور ديالها كلو وغادي يخدمو في البناء
ديالو فبلايص اخرى حريم حب مغاديش يكتفي فقط بأخناتون ولكن غادي يمسح حتى نتاع فرعون وحتى توت امون براسو مزكلوش
عندك واخناتون لي كلهم تقاسو بهاداك الدين الجديد غادي يمسحهوم وماغاديش يبقاو يتكتبو
تا ف السجلات الرسمية نتاع ملوك الفراعنة. او حرم حرب باش يزيد يغبر ليهم الشقف. غادي يقيد فسجلات الرسمية. ان البداية د الحكم ديالو هو
هي نفسها السنة د البداية د الحكم د اخناتون فعادة فمصر هاديك الساعة فاش تيجي فرعون جديد الكالوندريي تيتعاود من الزيرو فمثلا
تا شي فرعون جديد سميتو عبد العالي تيبداو العام اللول داب عالي. العام التاني دهب عالي وهي غادة. فاش تيموت عبد عالي وتيجي موراه المعطي
عاودو الكالوندرية من الزيرو العام اللول المعطي العام التاني المعطي العام التالت المعطي وهي غادة حرم حب باش يتأكد بلا راه غادي يمسح
خناتون وتريكة من التاريخ نهار غادي يشد الحكم غادي يسجل العام اللول د الحكم ديالو هو نفس العام اللول لي كان د اخناتون بحالا تيقول التاريخ
اخناتون واللي موراه ما عمرهم كانوا تما المهم المشكل اللي كاين دابا هو تا حرم حب ما عندوش لولاد تلاتة دالملوك متابعين دابا تا واحد
فيهم معندو لولاد وهنا حرم حب باش متنوضش الروينة موراه غادي يعزل شكون غيتبعو في الحكم غادي يعزل واحد الإنسان شارف هارف كان الإسم
ديالو رمسيس هاد رمسيس كان انسان عسكري محنك وكنخدم كوزير الحرة دابا حرم حب علاش غادي يعزل واحد بنادم لي شارف
لي غيتبعو في الحكم ديالو علاش مغيعزلش شي واحد صغير وصحيح ومزال العمر تابعو? الجواب هو باش يحلو هاد المشكل د الدراري فمرة رمسيس
كانوا عندو لولاد او ولاد لولاد. الوراثة في الحكم مغيبقاش يطرا فيها هاد المشكل نتاع مكاينش الدم الملكي. هاد رمسيس الأول كان عندو واحد
الولد سميتو الأول وهاد كان عندو واحد الولد لي سميتو رمسيس رمسيس الثاني وهذا هو لي غادي يولي لنا رمسيس العظيم هو
البطل ديال القصة ديالنا
او رمح بدابا غادي يرجع لينا الاستقرار لمصر او غادي ينقدها من واحد الصراعات لي كانت غادي تقد تطرا عل الحكم او غادي يبدا موراه عهد جديد نتاع دم ملكي
علماء المصريات تيقسمو التاريخ دمصر على حسب الأسر المالكة الأسرة المالكة سطاش الأسرة المالكة سبعطاش وهاد حر بحب هدا
نفوه مع الاسرة المالكة رقم تمنطاش واخا معندوش علاقة بالدم معاهم وخا كاع اصلا كان تيكره الملوك اللخرين ديالها فحرم حب تيصنفوه هو اخر
في الاسرة المالكة رقم تمنطاش ورمسيس الاول لي غادي يجي موراه هو اول ملك في الاسرة المالكة رقم تسعطاش
رمسيس الثاني غادي يدرب على كيفاش غادي يولي فرعون من الصغر ديالو مازال جدو في الحكم وللإشارة راه كاين حداش رمسيس غادي يدوزو ولكن
كاين واحد فيهم بوحدو هو لي تنقولو ليه رمسيس العظيم هو هاد رمسيس التاني. رمسيس التاني غادي يربيه باه سيتي الأول واحد التربية عسكرية. كان فينما خرج
لشي حرب تيدي معاه ولدو فغادي يتعلم فنون القتال من الصغر ديالو وغادي يكبر عسكري محنك. رمسيس التاني غادي يتعلم كيفاش يركب العربات لي تيجروها
الخيل من الصغر غادي يتعلم كيفاش يخدم جميع الأسلحة لي كانت هاديك الساعة من الرمح والسيف والنبال فغادي يطلع حرش ولكن كان حاش شوية براسو كان عندو
او طالع بزاف الملوك الفراعنة عبر التاريخ فاش كانوا تيتولاو الحكم تيعزلو لراسهم خمسة د الأسماء كل فرعون تيعزل لراسو خمسة د الأسماء
اللي مقسمة لخمسة ديال الأنواع الإسم اللول تيكون واحد الإسم نتاعها وراس والإسم الثاني تيكون واحد الإسم متعلق بالسيدتين الإسم الثالث
كن اسم متعلق بحورة الذهبي الاسم الرابع تيكون متعلق بملك مصر العليا والسفلى والاسم الخامس تيكون اسم نتاع ابن راع
وكل فرعون تيعطي لراسو اسم فكل نوع من هاد الأنواع د الأسماء على حسب الشخصية ديالو والطموحات ديالو وباش بغا الناس تفكرو. فأجي دابا نشوفو
شنو هي هاد الأسماء لي عزلها رمسيس التاني لراسو? ففي النوع الأول لي هو الإسم المتعلق بحورس عقلتو في الحلقة اللولة كنا قلنا ان فرعون تيكون
ما هو التجسد نتاع الإله حورس على الأرض? او فديك اللوحة الشهيرة د نارمر كان مرسوم واحد الصقر شاد العدو من نيفو وهداك الصقر كان تيرمز لينا لنار مر النيت
فرعون نيت فالإسم اللي خداه رمسيس الثاني فهاد النوع هادا هو الثور القوي محبوب الحقيقة النوع الثاني دالأسماء كان تيتسمى
اسم السيدتين وهاد السيدتين هي اشارة لواحد جوج دالالهات اللي هوما قدام فمصر تيمتلوهم بالحنش نتاع الكوبرا وبالعقد
واحد النوع د النسر هاد جوج الهات كانوا نتاع الحماية. فالا عقلتو فالماسك الذهبي نتاعتو تاع نخ آمون فالجبهة ديالو خارجة تما كوبرا
وهاد العقب هادا فالفراعنة كان تيكون ديما عندهم واحد الإسم تاني اللي مرتبط بهاد السيدتين ورمسيس الإسم اللي غادي يعزلو فهاد النوع هو حامي
مصر قاهر الاراضي الاجنبية. باينة معول على خزيت. الترابي ديال الميليتير
النوع التالت اللي هو الاسم دحورة الذهبي الاسم اللي غيعزلو رمسيس التاني هو غني في السنوات كبير في الانتصارات هاد الاسم
فاش ختارو جابها لاصقة بحال شي نبوءة فعلا رمسيس ماغايموت حتى يدير ستة وثمانين عام وغادي يحكم سبعة وستين عام مدة طويلة
بالنسبة لمعدل العمر هاديك الساعة راه اجيال تولدات وماتت ومازال رمسيس الثاني شاد الحكم
والحياة ديالو تا هي غتكون عامرة بالإنتصارات الحربية. بقاو لينا دابا جوج نتاع الأسماء. وهاد جوج اسماء اللخرة هي الأسماء لي كانوا تيتكتبو وسط
عقلتو على واحد الدوارة تيدوروها عل الأسماء الملكية كحماية سحرية فالإسم دالنوع الرابع ديال ملك مصر العليا
رمسيس غادي يعزل لراسو اسم قوي في الحق هو راع. رمسيس تيربط الاسم ديالو بالاله راع. والاسم الخامس والاخير
اللي هو فالنوع ديال ابن راع رمسيس غادي يسمي راسو رمسيس الثاني محبوب امون. هنا غادي يربط راسو عاوتاني بالإله
امون اسماء ديالو كلها كانت اسماء تدل على القوة اولا اسماء دينية للإشارة الإسم الأصلي ديالو رمسيس راه تيعني لينا راع ولد
فراه تتعني الإله راع تتعني ولد ولا الولادة. هاد هادي كانوا بزاف د الفراعنة تيسميو راسهم فلخر. بحال
اسس الإله توت ولد. المهم رمسيس دبا كفرعون غادي يميز راسو بجوج ديال لحوايج. كعسكري وكبناء. في السنوات
اللولة د الحكم ديالو غادي يكمل بزاف د البنايات لي باه مكانش كملها. متلا غادي يكمل لينا البناء نتاع معبد الأول. لي بداه باه
في ابيدوس. هاد ابيدوس كانت واحد المدينة مقدسة. لي كانوا المصريين ديك الساعة تيعتاقدو ان اله الموتى اوزيريس مدفون فيها. الملوك
دوك الفراعنة كلهم كانوا تيبغيو يبنيو على الأقل شي حاجة تما فهاديك المدينة د ابيدوس. ف الأول كنبدا واحد البناء نتاع واحد المعبد لي هو
مختلف على المعابد الأخرى وغادي يموت قبل ما غيكملو فمصر عادة كان تيكون كل معبد مخصص لإله واحد معبد مثلا مخصص فقط لأمون
معبد مخصص فقط معبد مخصص فقط لبتاح ولكن غادي يبني واحد المعبد لي مخصص لبزاف د الألهة دقة وحدة وهاد
غادي يكون عندو بزاف د البيبان غايجي رمسيس غادي يكمل البناء نتاع هاد المعبد هدا ولكن غادي يسد بزاف نتاع هادوك البيبان والسبب هو الفياق
فبغى يزيد المساحة نتاع الحيوطا باش يزيد ينقص وينحت الأمجاد ديالو. رمسيس كان عاجبو راسو. فكان تيسد مثلا شي باب من هادوك البيبان تيرد
ضحيط وتينقش لينا تما رمسيس مرضي الوالدين راه كمل البناء د المعبد ديال باه. كون كان باه حي كون سلخو عصا. سد ليه البيبان. هاد رمسيس كانت فيه
واحد الطبيعة خايبة عاوتاني كان عزيز عليه يبان واعر لدرجة انه الى عجبو شي معبد تيمسح الإسم نتاع لي بناه وتيحط سميتو هو بلاصة
بحالا هو لي بناه وهداكشي علاش علماء المصريات تيرخيو عليه واحد اللقب يعني النحات العظيم حيت ديك
بالنجليزية عندها جوج د المعاني المعنى اللول هو نحات اولا نقاش والمعنى التاني هو محتال اولا خداع كان فنفس الوقت محتال
تيبدل السمية ونقاش ولا نحات حيت تينحت السمية ديالو المهم رمسيس الثاني غادي يكمل واحد اخر لي تا هو بداه باه لي كان موجود في المعبد
عظيم ديال كارناك في طيبة هاد كارناك كنا جبدناها في حلقات سابقة كانت بحالا قلتي الفاتيكان نتاع مصر القديمة كارناك كان واحد المعبد كبير لي
كان تيتبنى شوية بشوية لمدة الفين سنة كل فرعون كان تيجي كان تيزيد فيه شي بارتية ولا تيزيد فيه شي قنت فمكانش منظم مزيان ولكن كان معبد كبير
والأب ديال رمسيس الثاني سيتي الأول غادي يبني واحد البارتية من اروع ماكاين الإسم ديالها اولا
الأعمدة واحد الصالة عامرة بالبوطويات مية وتمنية نتاع الأعمدة الضخمة فرمسيس غادي يكمل البناء نتاع هاد الصالة هادي وكيما العادة
تبراسو غادي يحط لينا سميتو في البوطويات كاملين. قليل فين غتشوف السمية د باه نسيتي الأول تما. فالمهم رمسيس غادي يكمل بزاف خرا لي
اه ماقدش يكملها وغيبقى ديما يلصق سميتو تما فاش غادي يسالي البنايات نتاع باه غادي يبدا يبني داكشي ديالو ورمسيس غادي يبني واحد
مكاينش بحالو فمصر والمنطقة فين غيبني هاد غادي يعزلها بواحد الذكاء سياسي غادي يبدا يبني فأبو سمبل هاد ابو سمبل هاديك الساعة
فنوبيا عقلتو في الحلقات السابقة كنا هضرنا على اسوان وقلنا هي لي جات في الحدود الجنوبية بين مصر والنوبية كانت واحد البلاصة لي تحت اسوان هاد
غادي ينحتو لينا وسط الجبل فبرا في الجهة الخارجية د الجبل غادي ينحت ربعة التماثيل الطول ديال كل واحد فيهم تقريبا شي عشرين ميترو ديال رمسيس العظيم
مكاينش شي عياقة كتر من هادي ربعة التماثيل واحد حدا واحد الطول ديالهم كتر من عشرين ميترو جالسين عل العرش. منحوتين وسط الجبل بالحجر ديال الجبل
وسط هداك الجبل غادي يحفرو وغادي يبنيو معبد لداخل الباب نتاع هاد المعبد غادي يكون وسط دوك التماثيل جوج من ليمن وجوج من ليسر السؤال دابا
هو اش دا رمسيس لتما? وعلاش غادي يبني فهاديك البلاصة قاع? المصريين مكانوش تيعيشو تما النسمة قليلة فهاديك البلاصة والجواب هو هداكشي
السياسة نتاع البروباجاندا هادوك التماثيل دارهم باش يخلع النوبيين فجنوب مصر هاديك الساعة كانت ما يسمى بنوبيا اللي كان فيها مجموعة ديال القبائل مشتتة
وهاديك الساعة مكانتش تتسمى نوبيا كانوا تيسميو على راسهم كش والفراعنة تا هما كانوا تيسميو هاديك المنطقة اللي تتعني بلاد القوس النوبي
ديك الساعة كانوا معروفين بالرماية د النبل. فرمسيس بنى هداك المعبد تما ونقش هادوك التماثيل العملاقة لي تتخلع تما. باش يخلع النوبيين
راهم يفكروا يدخلوا يهاجموا مصر. والنوبيين الى وصلوا لهداك المعبد اصلا ودخلوا شافوه من الداخل
اول حاجة غادي تبان ليهم هي نقوش وتصاور نتاع النوبيين مستفين مكتفين بحالا تيقوليهم الا عمات ليكم ها شنو غيطرا
عليكم ويلا زادوا دخلوا لداخل للمعبد غادي يلقاو بزاف تصاور د معركة قادش. هاد المعركة لي دارها رمسيس التاني ضد الحيتيين
غتكون وحدة من اشهر المعارك فالتاريخ ولي التفاصيل ديالها خلاها لينا رمسيس التاني فالجدران دالمعابد ديالو كلها تفاصيل دقيقة لدرجة اننا عارفين
السميات نتاع العودة لي خدموا فهاديك المعركة ولكن هاد المعركة هادي غتكون هي الموضوع د الحلقة الجاية ديالنا الحلقة الجاية غنهضرو على التألق
رمسيس الثاني في الميدان العسكري والتفاصيل والخطة اللي دارت فهاد معركة قادش الشهيرة. فشكرا على الإستماع الى عجبكم الفيديو ديرو صابوني
باش تعمل فائدة الى اللقاء

