مرحبا بكم في الحلقة الثالثة من تاريخ الحرب العالمية الثانية. في الف وتسعمية وستة وثلاثين مع تنظيم الألعاب الأولمبية في المانيا
رجوع الجيش الالماني المانيا اعلنت العودة ديالها كعضو قوي في اوروبا دابا. وفي الف وتسعمية وستة وتلاتين هتلر غادي
واحد الخطة اللي كانت المدة ديالها ربع سنين. واحد الخطة اقتصادية باش تولي المانيا موراها عندها الاكتفاء الذاتي. وخطة لمواجهة الضغط الخارجي
يجي على المانيا
هتلر في العامين اللولة من هاد الخطة هادي كان في اي دارو في اي فرصة تاحت ليه انه يهضر كان ديما تيعاود ويعاود ويعاود الرغبة ديالو
والسلام والعدالة كان تيقول ليهم ان راه اي واحد تيظن انني انا باغي الحرب راه ما تيعرف والو عليا. وكان تيقول ليهم راه حتى انا كنت عسكري في الحرب العالمية
الاولى فراني تا انا عارف المعاناة والمأساة والسلبيات نتاع الحرب
وكان تيقوليهم ان الهدف ديالي الوحيد ماشي هو الحرب ولكن ان المانيا ترجع للساحة العالمية وتاخد الموقع الحقيقي ديالها لي تستاهلو
وانها تسترجع القوة الاقتصادية ديالها ويولي العالم يتعامل معها بطريقة عادلة ومتساوية كيما تيتعامل مع الدول الاخرى فهادي
كانت هي الطريقة دالهضرة ديالو فالعامين اللولة من ديك ربع سنين اللي غايدير فيها الخطة لاسترجاع القوة الاقتصادية دالمانيا فكان طالقها عليهم ولاعب عليهم ان
المانيا باغا غي السلم والسلام والأمن والمساواة وداير راسو ظريف قدام فنفس الوقت لي كان هو تيستعد بجدية للحرب في السير
في الف وتسعمية وستة وتلاتين
كان من الواضح ان الامور كلها كانت غادة في صالح هتلر. العلاقات بين الحلفاء كانت شوية متوترة فرنسا اللي كانت لاقية راسها فواحد الموقف
عيان فرية ففرنسا عيات ما تحاول تشرح للدول لخرى الخطر الألماني اللي جاي ولكن والو ما كانش واحد التوافق سياسي وواحد التنظيم باش يواجهوا التحدي
بالالماني ففرنسا فالتلاتينات كانت شوية مشللة بداو تيبانو فيها بزاف د المشاكل السياسية داخلية اللي بدات مع الأزمة الإقتصادية الكبرى غي هو الأزمة
الاقتصادية الكبرى ما اتراتش بزاف شي تأثير خايب بزاف على فرنسا كيما اثرت على المانيا وعلى بعض الدول الاخرى ولكن واخا هكاك كانوا صراعات حزبية بزاف
صراعات سياسية بزاف داخل فرنسا
والحكومة مامتافقاش بيناتها
المانيا تتقوى وفرنسا مرونة من الداخل. فرنسا كانت دارت واحد الخطأ عاوتاني هو انها ما حاولاتش تصايب واحد الجيش حديث اللي خدام بداك
تكنولوجيا حديتة واسلحة حديثة وغادي مع الوقت كانت مازالا خدامة بالمنطلقين تاع الحرب العالمية الأولى وكانت خدامة بواحد بواحد الخطة
دفاعية مئة في المئة واحد الخطة دفاعية بزاف
هاد العقلية الدفاعية لي كانت عند فرنسا كانت تتسمى هاديك الساعة بالعقلية نتاع الماجينو. حيت فرنسا فأواخر العشرينات باش تحمي الحدود الشرق
نقية ديالها من الإحتمال نتاع شي هجوم الماني بداو تيبنيو واحد الخط دفاعي عامر بالحصون ومصايب من الكونكريت من الحدود السويسرية
وعلى طول الحدود د الألزاس لورين لي جات مع المانيا
هاد الخط الدفاعي هدا كانوا تيسميوه خط ماجينو ماجينو لاين. تيبين لينا بوضوح العقلية السلبية الدفاعية لي كانت عند فرنسا
كيما قلنا العسكر الفرنسي مازال تيتعامل د الحرب العالمية اللولة
كيما قلنا الجيش الفرنسي وخا كان كبير بزاف مطراتش عليه تحديثات نتاع السلاح ونتاع التكنولوجيا لي كانت مواكبة لداك العصر وحتى الخطة الحربية
لي كانت عندو كانت خطة حربية دفاعية مستوحاة من الحرب العالمية اللولة
فشارل ديوغول مثلا لي كلكم تتعرفوه عيا ما يحاول يشرح ليهم عيا ما يحاول يقنعهم بأن فرنسا خصها تنتقل من هاد الفكر الدفاعي فقط وتحاول طور خطك
يكون فيها هجوم وتحدت الجيش ديالها وتخدم تكنولوجيا جديدة ولكن والو تا واحد مكان تيتصنت ليه
فالقادة العسكريين لخرين كلهم كانوا تيتخايلو ان هاديك لي بناو قادرة انها توقف اي تقدم للقوات الألمانية لي بغات دوز من تما
المشكل لاخر لي كان فهاد هو ان هاد الخط هذا صايبوه على الحدود الألمانية الفرنسية او وصلوا حتى لغابات الأرضين
وهوما يوقفو تما ما كملوهش على طول الحدود اللي بين فرنسا وبين بلجيكا. وهاد القضية هادي كانت واحد غريب فشكل
فالمانيا كانت غزات فرنسا جوج ديال المرات من قبل وفهادوك المرات بجوج الجيش الألماني ماعمرو داز لفرنسا من هادوك الحدود لي فيها
ففي المرات بجوج الجيش الألماني كان داز لفرنسا من الجهاد بلجيكا
فالسؤال المطروح دابا هو علاش فرنسا ما غاديش طول هداك الخط ماجينو وتكملوا على الحدود الفرنسية البلجيكية حتى هي
والجواب كانوا بزاف ديال الأسباب. فالسبب الأول مثلا هو ان العلاقات الفرنسية البلجيكية كانت واحد العلاقات شوية غامضة
ففرنسا كانت سانية قارانتي لبلجيكا بالسيادة ديالها في الطريطوار ديالها ولكن التحالف لي كان بين فرنسا وبين بلجيكا مكانش
الو فعسكري ما كانش واحد التبادل د المعلومات متلا
اولا شي تدريبات عسكرية وخطط باش يتعاونوا الجيشين بجوج
فهداك الاتفاق هاديك كانت تقريبا حبر على ورق بالنسبة للسياسيين الفرنسيين كانوا تيقولو انهم الا حاولوا يطولوا هاد
هاديك على الحدود البلجيكية تا هي غادي طرا مشكلة دبلوماسية فبلجيكا اش غادي تقول الى شافت فرنسا بنات واحد الخط
دفاعي واحد الحصن متين على الحدود ديالها لي غادي يخلي الجيش الفرنسي ديما مورا هداك الحصن ديما مورا هداك الخط الدفاعي. بلجيكا بطبيعة الحال
بحال غادي تقولي الى طرات شي مشكلة وجا شي جيش استغلنا وغزالة وبغا يدوز من عندنا ففرنسا ماغاديش تجي تعاونا ماغاديش تدخل لبلجيكا
باش تهاجم الجيش الآخر ولكن فرنسا غادي تبقى مخبعة مور الخط ديالها حتى حنا غادي ناكلو العصا ونتهلكو وهذا ويوصل الجيش لي غيدوز من
بلجيكا لفرنسا عاد الجيش الفرنسي غيبقى يدافع
باش ميخليوش بلجيكا تشك في النوايا الحسنة نتاع هاديك لي سانياها فرنسا. ويقولو ليها راه ايلا طرا شي مشكل عندك في البلاد في الطريطوار البلجيكي
راه الجيش الفرنسي غادي يتدخل تال بلجيكا باش يدافع عليك مكملوش هداك الخط هاديك على طول الحدود البلجيكية. وهدا كان
خطأ استراتيجي غبي اللي دارتو فرنسا. السبب التاني علاش ما كملوش هاديك تما في الحدود البلجيكية
هو المشاكل الهندسية
فطبقات المائية اللي جات فهاديك الحدود
كانت طبقات مائية ما غارقاش بزاف قريبة هاداك الخط الدفاعي كان مصايب من جدران سميكة وغارقة تحت الأرض نتاع الكونكريت
كون مكانش يقدرو يديرو نفس القضية
الأغلبية نتاع الأراضي لي كانت على الحدود البلجيكية حيت غي غيحفرو شوية غادي يدخلو في الطبقات المائية. هاد المشكل الهندسي بطبيعة الحال مكانش شي حاجة مستحيلة
مغاديش يلقاو ليها حل الى الى خدمو عليها شوية. ولكن فرنسا عجزات
فرنسا كيما قلنا في التلاتينات كان عندها اكبر جيش في اوروبا هاديك الساعة على غرب الاتحاد السوفياتي وحتى دالجيش ديالها كانت مزيانة برا واخا عندها
مشاكل لداخل ففرنسا فالسياسة الخارجية ديالها كانت خدامة مزيان تتقلب على حلفاء باش تحمي راسها وتصايب توازن القوى ضد ضد الصعود نتاع المانيا ولكن
في الميدان العسكري لداخل كيما قلنا مبقاتش غادة مع الوقت. المشكل لاخر لي بدا تيبان هو ان فرنسا ولات تتفقد الثقة ديالها في بريطانيا مبقاتش تتيق فيهم
بريطانيا والعلاقات الفرنسية البريطانية ولات تتبان فيها شوية د الحزازات. فكيما قلنا في الحلقات السابقة بريطانيا كانت تتشوف ان معاهدة فيرساي واحد المعاهدة
قاسية غير عادلة بالنسبة للشعب الالماني هو انها مستحيلة التحقيق وان احسن حاجة خصها دار هو نتعاملو مع المانيا بطريقة واقعية
ويحاولو يصلحو البنود بطريقة عقلانية. وبطبيعة الحال كيما قلنا فرنسا مكانتش تتشوف الأمور هكاك
هادشي كان تيخلق حزازات بين فرنسا وبين بريطانيا هاد الثقة الناقصة د فرنسا فبريطانيا كحليف صحيح خلات فرنسا تتقلب على حلفاء خرين
فبلايص اخرى. ففي الف وتسعمية وخمسة وثلاثين فرنسا غادي تجيها فيديها واحد الهمزة جديدة
الف وتسعمية وخمسة وتلاتين الاتحاد السوفياتي بداو تاهوما بالخطر الالماني لي جاي في الطريق ولى مستعد انه يدير شي
مع القوى الغربية
سطالين غادي يزيد يتشجع على هاد القضية مورا الف وتسعمية وربعة وتلاتين فاش هتلر غادي يسني على هاديك المعاهدة د عدم الاعتداء دعشر سنين مع كولاندا
فبولندا كانت عندها حدود مع الاتحاد السوفيتي وستالين والتي شك علاش المانيا غادي دير معاهدة مع بولندا
بقا شاك عنداك بولندا دير شي تحالف عسكري مع المانيا وتخلي ليها الأراضي ديالها يدوز منها الجيش الألماني باش يدخل الاتحاد السوفياتي
ستالين كان ديما مشكاك وكان معروف عليه انه ماتيتيق تا فشي واحد ماغاديش يقمر غي شاف ديك المعاهدة د الف وتسعمية وربعة وتلاتين بدا تا
تا هو تيتحرك
فالاتحاد السوفياتي تا هو دابا غادي يدخل لعصبة الأمم وغادي يحاول تا هو دابا يدخل وما غاديش يبقى هاديك الدولة الخارجية لي تتفرج
برا في نفس الاطار في الف وتسعمية وخمسة وتلاتين الاتحاد السوفيتي غادي يسني معاهدة مع التشيكوزلوفاكيا معاهدة اللي
غادي يتعهد فيها الاتحاد السوفياتي بانه غادي يعاون الشيكوسلوفاكيا وغادي يجي يعتقها فحالة الى تعرضات لشي هجوم من شي دولة اخرى
وبطبيعة الحال ما كتبوش اسم هاد الدولة الأخرى ولكن كلشي عارف ان الهضرة دايرة على المانيا. غي هو فهاد المعاهدة هادي بما ان مشكاك وما تيتيق تا
لا فشي واحد ما كانش تيتيق فالفرنسيين او حتى فالتيشيكوزلوفاكيا فسطالين شاف ان فرنسا حتى هي عندها معاهدة مع تشيكوزلوفاكيا اللي هضرنا عليها
في الحلقة لي فاتت في المعاهدة ديالو هو مع التشيكوسلوفاكيا غادي يزيد يكتب تما واحد البند الاتحاد السوفياتي غادي يجي يعاون شي
زلوفاكيا الى وفقط الى بشرط فرنسا توفي بالمعاهدة ديالها مع تشيكوزلوفاكيا هي لولا وتحرك الجيش ديالها هي لولا
ستالين غادي يزيد هاد الشرط هادا حيت كان خايف انه الى طرا شي مشكل مع المانيا اوروبا غادي تحاول توجه المانيا فاتجاه الاتحاد
توبياتي باش تحيد الخطر عليها هي ما بغاش يتعهد بحماية الشيكوزلوفاكيا وفاش ترون القضية ويطرا هجوم على التشيكوز لوفاك
فرنسا متوفيش بالعهد ديالها ويلقى راسو هو بوحدو اللي مضطر انه يدخل فحرب مع المانيا وفرنسا تتفرج من برا باش ميتقولبش زاد هداك الشرق
المشكل التاني فهاد المعاهدة بالاتحاد السوفياتي والتشيكوزلوفاكيا هو انه مكانش حدود مشتركة بيناتهم
الى طرا شي هجوم فالتيشيكوزلوفاكيا الاتحاد السوفياتي خصو يدوز من بولندا وبولندا راه عندها معاهدة مع المانيا بولندا
غيكون شبه مستحيل انها غتخلي الجيش نتاع الاتحاد السوفيتي يدوز من عندها باش يدوز للتشيكوزلوفاكيا
ولكن المهم الاتحاد السوفيتي دابا بدات تتحرك وتتصايب واحد قوي لحماية المصالح ديالها في حالة المانيا بدات دير الراو الدوا وهاد
النوع نتاع التحالفات مع الاتحاد السوفياتي هو نيت لي فرنسا كتقلب عليه من شحال هادي فرنسا بما انها باغا تزيد التحالفات غادي دور
الطاليان باش تشوف واش كاين شي طريقة باش يديرو التحالف معاها? ايطاليا هاديك الوقيتة كان حاكمها موسوليني
وهاد موسوليني هدا كان هتلر تيحتارمو بزاف كان بحال واحد ديالو ولكن من الجهة لخرى موسوليني حتى هو كان خايف من التحرك د هتلر
بلقا ففي الف وتسعمية وربعة وتلاتين كانت المانيا دارت واحد المحاولة دالإطاحة دالحكومة النمساوية النمسا ديك الساعة تا هي
كان فيها واحد الحزب نازي حزب ديال الوطنيين الاشتراكيين هادو غادي يديرو واحد المحاولة د الانقلاب في النمسا غادي يقتلو دولفيس لي كان حاكم
نمسا هاديك الساعة ولكن واخا هكاك الإنقلاب غادي يفشل والمستشار الجديد د النمسا شوشنيغ لي جا موردو الفيس غادي يخلي باباه مزيان
غادي يقمع مزيان هداك الحزب النازي لي كان في النمسا. الحزب النازي الألماني مغاديش يعجبو الحال. او كان احتمال انه غادي يدخل في النمسا
ولكن فرنسا وبريطانيا وايطاليا غادي يعلنوا القوي ديالهم للنامسا فرنسا كانت تتشوف في ايطاليا واحد اللي
تيكون حليف قوي معاها ضد الخطر الألماني. حيت موسوليني براسو تا هو مكانش باغي المانيا تحرك في البلقان. ولكن في الأواخر د الف وتسعمية
مية وخمسة وتلاتين موسوليني غادي يطبز ليها العين. موسوليني غادي يستعمر اتيوبيا في افريقيا. فاش دار هاد القضية هادي فرنسا وبريطانيا غادي يطلع ليهم
الدم او موسوليني ما غاديش اتسوق او العام اللي موراه غدي ازيد اطبز ليها العين عاوتاني او غدي ادخل فالحرب الأهلية اللي كانت فإسبانيا ديك الساعة
موسوليني غادي يدخل غادي يعاون فرانسيسكو فرانكو فرنسا غتقطع ياسها وتعرف موسوليني ممنوش الفاشية الايطالية مغاديش تفاهم
مع الديمقراطية الغربية
ومغتجي فين تدخل الف وتسعمية وستة وتلاتين موسوليني بدا تيهضر على شي تحالف مترقب بين روما وبين برلين وفي الف وتسعمية
مية وسبعة وتلاتين ايطاليا غادي تدخل في تحالف مع المانيا
فكيما العادة شكرا على الاستماع الى عجباتكم الحلقة كليكيو على صابوني وبارطاجيوها باش تعمل فائدة
الى اللقاء
