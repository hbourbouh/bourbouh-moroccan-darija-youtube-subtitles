اهلا بكم في الحلقة الأولى من سلسلة تاريخ ملوك الفراعنة
كل حلقة غادي نحاولو نهضرو فيها على مالك من ملوك الفراعنة
وغنحاولو نفهمو الحياة الشخصية ديالو
طريقة مبسطة وفي نفس الوقت
تكون عندنا فكرة على الحياة العادية نتاع قدماء المصريين
كل حقبة من حقب هاد الملوك طناش لي غادي نهضرو عليهم
فلول غادي نهضرو على
هذا هو اول ملك مصري وهو اللي وحد مصر
الساعة ومن بعد غنهضرو على هذا ممعروفش بزاف
ولكن راه هو الفرعون اللي علم مصر كيفاش تبني الأهرامات
من بعد غادي نشوفو حتشبست. هادي امرأة لي حكمت مصر كملك
ماشي كملكة من بعد غادي نشوفو اخناتون
هاد اخناتون هدا كان فريد من نوعو
هو لي بدل الديانة د الفراعنة ديك الساعة الى ديانة توحيدية وكان
قريب انه غادي يدمر مصر
من بعد غادي ندوزو لولدو
لي هو توت عنخ آمون
اللي تيبقى اشهر فرعون لحد الساعة
من بعد توت عنخ امون غادي نهضرو على رمسيس العظيم
هاد الفرعون هدا حكم مصر سبعة وستين سنة
مدة طويلة من بعد رمسيس غادي نهضرو على النوبيين
هادو كانوا عايشين في الجنوب في السودان الحالية غادي يهاجمو مصر غادي يحتلوها وغادي يحكمو مصر ويوليو فراعنة وهادو كانوا كحل غادي يوليو ديك الساعة
غادي يكونوا عندنا فراعنة كحل
من بعد غادي نهضرو شوية على المرحلة النهائية د التاريخ المصري. منين غادي يحكموها الإغريق
غادي نهضرو على الكسندر العظيم ولا الكسندر الاكبر لي حتل مصر
وحط فيها القوانين الاغريقية
ومن بعد غندوزو للبطليموسيين
هادو صاوبو حضارة زوينة فمصر ولكن فنفس الوقت تسببو فالفناء ديالها
واخر واحد من هاد البطليموسيين اولا البطالمة لي غادي يحكم مصر كانت واحد الشخصية لي كلنا تنعرفوها لي هي كليوباترا
فكليوباترا كانت هي اخر من يحكم مصر ديك الساعة
كاينة واحد المقولة شهيرة اللي قالها المؤرخ اليوناني هيرودوتش واللي مازال لحد الساعة تتعاود
لي تتقول مصر هي هبة النيل
مصر هي هبة النيل
هيرودوت ديك الساعة جا كسائح لمصر
تقريبا واحد ربعمية وخمسين قبل الميلاد
مكانش تيهدر لغة
فكان ديما محتاج والناس اللي غادي يترجموا له
ولكن كان تيتعلم دغيا وحاول يتعلم اي حاجة يمكن لو يتعلمها على مصر ديك الساعة
اشنو كان تيقصد هي ردود فاش قال ان مصر هي هبة النيل
النيل كان كل عام
تيفيض على الضفتين ديالو وتيعاود يرجع
ففاش كان تيرجع
كان تيخلي واحد الكمية هائلة من التربة السطحية الغنية
ديك التربة كانت غنية او ما كانوش محتاجين تا لشي حاجة خرى معاها لا اسمدة لا والو او كانت الغلة او المنتوج كل عام
فايت بزاف هداكشي لي محتاجاه مصر ديك الساعة
فمصر عبر التاريخ كانت معروفة انها ديما عندها الاكتفاء الداتي وانها كانت تتنتج اكتر بكتير من هداكشي لي كانت تتكون صوميع
فإلى كان عندك ديما فائض فالإنتاج كبير
تيمكن لك دير بزاف د الحوايج خرا
متلا يقد يكون عندك جيش نظامي
تقاد واحد الطبقة كبيرة من السكان شي ربعين الف خمسين الف
يوليو يتكونسونطراو ويدخلو الجيش مايديرو تا شي خدمة خرى
يوليو فقط جيش نظامي
الماكلة ديما موجودة
الحضارات المجاورة ديك الساعة مكانش عندها جيش نظامي
كان الشعب ديما مدابز غي مع الفلاحة وكيفاش غادي يوكل راسو
فهذا اعطى مصر واحد كبير
ولا عندها جيش نظامي واكل شارب
ومكونسونطري مزيان غي على التدريب العسكري
يعني عندك جيش
وهادشي اللي خلا مصر انها تحكم مزيان هاديك المنطقة ديالها
بالنسبة كان النيل هو العامل الوحيد لي خلى مصر انها تولي عظيمة
وهذا بطبيعة الحال
ماشي صحيح فكاينة بزاف دالعوامل
وتنظن ان اكبر عامل خلى مصر انها تولي بهاديك العظمة وهاديك الحضارة
هو العظمة ديال الشعب ديالها وديال القادة ديالها هاديك
واحد الحاجة لي بغيتكم تعقلو عليها فهاد الحلقة وفي الحلقات الجاية
وهي ان النيل
كان التدفق ديالو من الجنوب للشمال
من الجنوب للشمال
فهو النهر الوحيد من الانهار العظمى لي كاينة فكوكب الأرض
لي داير هاد القضية هادي
الأنهار كلها نازلة من الشمال للجنوب
فالنيل هو النهر الوحيد لي غادي المنبع ديالو من الجنوب
وغادي للشمال علاش جبدنا هاد النقطة هادي
ففي الحلقات ديالنا غادي نبقاو نهضرو على مصر العليا ومصر السفلى
فاش غنقول ليكم مصر العليا غادي تخايلو انها هي مصر لي جات في الشمال
او مصر السفلى هي مصر لي جات في الجنوب وهدا غلط
بما ان النيل تيتحرك من الجنوب للشمال فالمنطقة الجنوبية هي اللي عالية
فاش تنقولو مصر العليا تنهضرو على جنوب مصر
واش غنبقاو نقولو مصر السفلى? راه تنهضرو على شمال مصر هاد النقطة هادي حاولو تعقلو عليها مزيان
فقلنا ان النيل عامل مهم بالنسبة للحضارة المصرية
المصريين كانوا ديما تيعيشو في الجوانب ديال النيل تيتولدو تما وتيموتو تما
ما كانوش تيغامرو يمشيو للصحرا ما كانوش الناس ديال الصحراء
مكانوش تيحملو الصحرا
مكانوش عندهم الجمال
جمال ديك الساعة مكانوش فهاديك المنطقة
اوكي ندوزو دابا للبطل ديال الحلقة ديالنا اليوم
اول ملك نتاع مصر القديمة
نارمر فوقاش عاش هاد هدا
احسن تخمين كاين دابا وهو تلتالاف وميتين قبل الميلاد
تقريبا تلتالاف وميتين سنة قبل الميلاد
يعني كتر من خمسالاف سنة هادي
قبل مايجي كانت مصر مقسمة لجوج
مصر العليا ومصر السفلى
قلت بلا مصر العليا هي اللي في الجنوب ومصر السفلى هي اللي في الشمال
فكانوا جوج ديال الملوك
ملك ديال العليا او ملك ديال السفلى
الملك كان تيترمز ليه بالتاج
تاج ديال الملك ديال الجنوب كان الشكل ديالو طويل
مخروطي ابيض والتاج ديال الملك ديال الشمال
كان شوية قصير
اللون ديالو حمر
خارجة منو واحد الريشة
الفكرة ديال التاج رمز للنفوذ والسلطة
اللي منتشرة حاليا في العصر ديالنا دابا كانت منتشرة كذلك هادي خمسالاف سنة
تلتالاف سنة والملوك الفراعنة تيلبسو التيجاني
ولكن الغريب في الأمر
معمر المنقبين ما لقاو شي تاج من هاد التيجان هادي
توت عنخ امون براسو فاش حلو الشومبر ديالو
لقاو كلشي محفوظ تما
الكنوز اشياء ثمينة ديالو كلها تما
ولكن مكاين تا شي اثار للتاج ديالو
والسبب هو ان الفراعنة كانوا تيظنوا ان التيجان الملكية
عندها واحد القوة سحرية خارقة وان اللي لبسها تيكتاسب هاديك القوة السحرية الخارقة فالراجح انه ما كانوش تيجان بزاف
ولكن كنتاج واحد
يتورت من ملك الملك
تتابع فاش تيموت الملك متيتدفنش معاه
تيتعطى للملك اللي موراه وتنظن هذا هو السبب علاش ما عمرهم لقاو شي تاج
ما عمرهم غادي يلقاو التلج
نرجعو دابا فتقريبا بين تلتالاف وميتين وتلتالاف ومية وخمسين قبل الميلاد
غادي يوحد مصر
هو كان ملك ديال الجنوب
غادي يهجم على الشمال
غيحتلو وغادي يصايب دولة واحدة غادي يحط واحد المخطط سياسي
لي غادي يخلي مصر
دولة عظيمة الاف سنة
قديمة كاين واحد اللوحة اللي لقاوها المنقبين اللي هي فغاية الأهمية
هاد اللوحة هادي تشكل اول وثيقة تاريخية في العالم
مكاينش شي حاجة جبدوها المنقبين
تعتبر وثيقة اقدم من هادي
هاد اللوحة هادي سميتها لوحة
بطبيعة الحال هاد النوع نتاع اللوحات كانوا تيخدموها المصريين القدماء
باش تيطحنو فيهم مستحضرات التجميل اللي تيديرو بيهم الماكياج
فالمصريين ديك الساعة كانوا كلهم تيديرو الماكياج
رجال وعيالات وبالخصوص واحد النوع اللي بحال الكحول كانوا تيدوروه على عينيهم تيوليو كحل من برا
باش تيحميو من اشعة الشمس
فكانوا العيالات ديك الساعة فاش تيبغيو يتبوقصو
يجيبو شوية الاحجار الزرقا شوية د الاحجار الخضرا تيطحنوها فهاد اللوحات هادي تيزيدو فيها شوية د الشحمة تيخلطوها مزيان وتيدهنوها فوجهم
فحتى فالعصر ديالنا دابا راه مازال بزاف
تاع مستحضرات تجميد العيالات تيخدمو فيهم الشحمة
فكاين شركات متلا لي تيبيعو الدجاج
باش تينقيو الدجاجة تيحيدو ليها الجلدة وعوض ما نلوحو هاديك الجلدة فالزبل تيجمعوهم وتيبيعوهم للشركات نتاع
الاختلاف اللي كان فهاد اللوحة هادي مقارنة مع اللوحات لخرا
هو ان الحجم ديالها كان شوية كبير عليهم
فهي كانت ماشي لوحة نتاع الاستعمال الشخصي
ولكن كانت لوحة احتفالية
هاد اللوحات الاحتفالية كانت تتخدم في المعابد
فوسط هاد المعابد المصرية كانوا تيحطو التماثيل ديال الالهة ديالهم
اله نتاع امون مصايب من نحاس مثلا
اولا تمتال صغير نتاع الإله بتا
وهاد التماثيل هادي
كانوا تيحطوها حدا الأضرحة
فكل صباح تيدخل الكاهن للضريح تيحل الباب
وتيصبغ الوجوه نتاع هاديك التماثيل بأدوات التجميل
وهاد لوحة هادي كانت وحدة من لوحات التجميل اللي تتخدم فهاد المعابد المصرية
فشنو لي خلا هاد اللوحة هادي تكون
الفرق هو ان اللوحات العادية الأخرى
كانت تيخدموها فقط باش انهم تيدقو فيها مساحيق التجميل
فكانت تتكون اما لوحة
فهي محفورة ومنحوتة من الجانبين بجوج
وهداك النحت اللي فيها تيعاود لنا قصة من اهم قصص مصر القديمة
تيعاود لينا القصة
تاع توحيد مصر
توحيد مصر السفلى
فمصر العليا اجي نشوفو دابا
التفاصيل نتاع القصة كيما منحوتة فهاد اللوحة هادي
في الوجه الأول نتاع اللوحة تتبان لينا الصورة نتاع ملك
عرفناه ملك حيت لابس هداك التاج الطويل البيض
هاد الملك هادا
شاد واحد من الأعداء ديالو من الشعر وهاز عليه بحالا باغي يفرشخ ليه راسو
وهاد الصولاجين هدا ما هو الا حجرة
لاصقة في عمود
حجرة وتيتقبوها حطيناها فعمود
وكنتستعمل انهم تيهرسو بها الجمجمة نتاع الأعداء ديالهم
فهاد البوزة هادي لي تتبان لينا في الصورة
هي لي غتبقى تعاود وتعاود لمدة تلتالاف سنة
التاريخ المصري ففيما غلب شي ملك الأعداء ديالو
تيرسموه بنفس هاد الطريقة هادي
دابا كيفاش عرفنا ان هاد الملك هادا هو او سميتو
فواحد المربع صغير
الجانبين بجوج نتاع اللوحة
ان كتابة هيروغليفية وهادي تتعتبر اول كتابة هيروغليفية تنعرفوها على مصر
فهاد المربع هادا تيسميوه السراخ
فوسط هاد المربع كاين جوج د الرسوم
لولا الفوق حوتة
وتحتها منحاة فالحوتة كانت تنطق نار
والمنحاة كان ينطق
نارمر وهكذا عرفنا ان الاسم ديالو
في نفس الواجهة دلوحة
كاينة صورة اخرى الفوق عليمن
تيبان لينا فيها واحد الصقر شاد نفس هداك الشخص لي غادي يتفرشخ ليه راسو من نيفو بسلك
فالصقر تيمتل الاله حورس
عبر التاريخ المصري
فرعون ديما تيعيطوا له حورس على الأرض
اورس على الارض
الصقر في اللوحة ديالنا هو نفسه فرعون ولا تجسيد نتاع فرعون فاش غلب العدو ديالو
اجي دابا نقلبو الصفحة
فالواجهة الاخرى نتاع اللوحة تيعاود يبان لينا
تنعرفو بأنه حيت قدام ديالو مكتوبة عاوتاني بالهيروغليفية الحوتة والملحة
هات  ولكن الا لاحظتو هاد المرة
ما لابسش تاج طويل لبيض
لابس التاج الحمر بوريشة
فهاد الرسم تيقول لينا انه راه حتل الشمال
ولبس التاج ديالو
هو اول ملك
تاع مصر السفلى ومصر العليا
مصر الان متحدة تحت راية قائد واحد
مرسومة مع سلسلة ديال الناس
واول ملاحظة تنلاحظوها هو الحجم الكبير ديالو مقارنة مع الناس اللي مرسومين معاه
وهاد هادي غادي تستمر عبر التاريخ المصري كلو ولكن تنشوفوها اول مرة في لوحة
ففوق ما زادت الأهمية نتاع الشخص
فوقما كان الحجم ديالو في المنحوتات اكبر
وبما ان هو الفرعون فالحجم ديالو هو الأكبر
قدام منو تيبان لينا النقش نتاع واحد الانسان
محنين القدام بحالا هاز الثقل
وقدامو الفوق مكتوبة بالهيروغليفية
وزير الا لاحظتو تا هو الحجم ديالو مقارنة مع لي حداه اكبر بما انه
شخصية اكثر اهمية
والسبب د الإنحناء ديالو هو انه كان هاز اولا تيهز الجلد نتاع النمر او الجلد نتاع النمر تيكون تقيل
عندنا الوزير ديالو وقدامهم ناس غاديين وهازين الرايات
كلهم غاديين في اتجاه مجموعة ديال الناس
مقطعين ليهم الريوس مكتفين ليهم اليدين مورا الظهر وحاطين ليهم الريوس بين رجليهم
ربح وتيورينا اشنو تيطرا للأعداء ديالو
ربما اهم بلاصة فاللوحة هي اللي منحوتة تحت هادي
رسم فيه جوج نتاع الوحوش الأسطورية
دايرين بحال النمر
ولكن العنق ديالهم طويل طوال كتر من الزرافة
العنوقة ديالهم متشابكة
تتصيب لينا دائرة
وسط هاديك الدائرة
هي البلاصة المسطحة الوحيدة اللي كاينة فهاد اللوحة هادي
فتم فين كانوا تيخلطو
مع شوية الشحمة
ويمغصوها مع بعضياتها باش يصايبو
ادوات التجميلية ديال التماثيل د الألهة
هداك التشابك نتاع ولا العنقين نتاع دوك جوج الوحوش الاسطورية
هو رمز هو رمز الاتحاد لي طرا بين الشمال والجنوب
لتحت كاع عدنا وحدا خرا
فيها تور هاد التور باين انه هرس الجدار نتاع المدينة
وزاطم برجليه على شي بنادم اخر
فالتور كذلك هو الرمز من الرموز لتدشير الفرعون
هو رمز نتاع القوة وتتبين لينا كيفاش ان فرعون
طارق المدينة احتلها ودمر العدو ديالو
فبغيتكم تعقلوا لي على هاد اللوحة هادي مزيان
لحقاش هي من اهم الاثار الفرعونية لي لقاوها
واللي مشى للمعهد المصري نتاع القاهرة فهاد اللوحة هادي هي اول حاجة غادي يشوفها فاش غادي يدخل
واحد الحاجة اخرى اللي خصنا نهضرو عليها وهو انه كاين احتمال كبير ان هادوك الواجهتين بجوج
مانحتهومش نفس الشخص
فإلى شفنا هادوك جوج مربعات لي مكتوبة فيهم
الطريقة د الكتابة ديالهم مختلفة
علاش مزال تا واحد معارف
اوكي وحد مصر
ومصر دابا تحت ملك واحد
يمكن لها دير اشياء عظيمة
فالنفوذ والسلطة كلها دابا متركزة في يد شخص واحد
وماتنساوش فرعون بالنسبة للمصريين هاديك الساعة
ماشي ملك فقط
بل هو اله
راه هو حورس
فهو اله على الأرض
قذارات اخرى المجاورة كانوا عندها ملوك
ولكن مكانوش عندها ملوك الهة
وفاش تتكون فيديك هاديك السلطة المطلقة
فأي حاجة قلتيها تطبق في الحين
فهاديك الساعة مزال مكاينش المفهوم نتاع الدولة الحضرية كيما تنعرفوها دابا
ايلا ما كانتش واحد السلطة مركزية قوية نافذة
فتتنوض عندك الفوضى
وتتولي عندك السيبة في البلاد
فنحاولو نفكرو فشي مثال
باش نفعاتهم هاد السلطة المركزية هادي
تعقلو على هيرودوت فاش قال ان النيل ولا ان مصر هي هبة ديال النيل
فكل عام قريبا فشهر يوليوز كان النيل تيفيض على الجناب ديالو
والمصريين كانوا تيشوفو هاد الظاهرة هادي
على انها شي حاجة ما وراء طبيعية
شي حاجة سحرية مكانوش تيفهمو نتاع النيل
مكانوش تيعرفو الاسباب الطبيعية لي تتأدي لهاد الفيضانات هادي
فكان نيل تيبدل اللون ديالو فاللول تيكون حمر
بسبب هاديك التربة السطحية اللي تيجي هازها معاه
من بعد تيولي خضر
بسبب الطحالب والنباتات لي تيجي جار معاه
ومن بعد تيرتافع واحد تسعود حتى لعشرة ديال الأمطار
كل عام كل عام بحال السحور
فباش غتنفعهم السلطة المركزية ديال نار من هنا
فغادي يفرض عليهم كلهم بدون استثناء
وبأمر الهي بين قوسين
انهم غادي يوليو تيحفرو قنوات نتاع الري
فالمحصول غادي تدوب الاضعاف واضعاف
فمن قبل كان كل واحد تيضرب على عرامو
بنت الفلاحة غير منظمة ولكن بهاد الأمر نتاع
غتولي الفلاحة منظمة
فحفر قنوات الري
كان تيمكن لك تجيب الما او دوزو الاراضي جديدة لي مكانش تيوصل ليها الما من قبل
المحصول تيضاعف  ماشي غيوحد مصر
بل نظمها الشيء الثاني بما ان المحصول كبير وديما عندك الشياطة في الماكلة ما محتاجش ان الشعب كلو يولي خدام في الفلاحة
فنارمر غادي يصايب واحد الجيش نظامي لي العسكر ديالو ما محتاجينش يديرو شي خدمة خرا بحال الفلاحة ولا
عسكري لي الخدمة ديالو هي انه يكون عسكري تلتمية وخمسة وستين يوم في السنة
غادي يدرب احسن غادي يتعلم احسن وغادي يتنظم احسن
تقد دير عاوتاني نسبة خرى ديال السكان لكل الخدمة ديالهم فقط انهم يصنعوا الأسلحة
وهادشي اللي خلا مصر
في عهد نارمر انها تكون قوة عظيمة في الشرق الأدنى
فالنجاح ديال خلق حكومة مركزية قوية
غادي يكون هو السبب الرئيسي
من بعد النيل بالطبع
لي غادي يخلي ان مصر تولي تتحكم هاديك المنطقة لتلتالاف سنة مقبلة
تلتمية سنة من بعد
مصر غادي تبدا تبني الأهرامات
ولكن هذا غادي يكون الموضوع ديالنا في الحلقة الجاية
شكرا للاستماع
