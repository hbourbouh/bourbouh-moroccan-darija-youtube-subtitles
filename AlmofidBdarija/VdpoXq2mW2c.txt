قوس قزح واحد المنظر خلاب
متعدد الألوان لي تيبان لينا فالسما مورا متاطيح الشتا ولي كان ديما واحد الظاهرة غامضة بالنسبة للإنسان شحال هادي. فتكتبات فيه اشعار او
يبات عليه اساطير وفكروا فيه مفكرين وفلاسفة قبل ما يبان التفسير العلمي ديالو. من بين الاساطير اللي دارت عليه مثلا في افريقيا كان تيسحاب لهم
ها هو واحد الحنش كبير لي الا قاس الراس ديالو شي دار تتنزل عليها مصيبة. في اوروبا مثلا كانت منتشرة شائعات لي تتقول لينا انه في الطرف ديال
قوس قزح فين تيطيح في الأرض الى حفرتي تما غتلقاه قلة نتاع الذهب مثلا. وفي الأديان الإبراهيمية كان تيتعتابر هو واحد الإتفاق بين الله وبين نوح بأنه ما غاديش
كيعاود يصيفط الطوفان مرة خرى فالحلقة ديالنا اليوم غنحاولو نشوفو هاد قوس قزح بمنظور علمي ونحاولو نفسرو كيفاش تيتكون لينا فسما تفسير نتاع
قوس قزح ماشي شي حاجة صعيبة الا كنا تنعرفو ان الضوء تينكاسر فاش تيدخل شي جسم مصايب من الزاج اولا من الما وهاد الانكسار تيتفرق لينا
بزاف نتاع الألوان الطيفية لي كل لون طيفي فيها هو عبارة عن شعاع لي عندو طول د موجه مختلف هاد الألوان الطيفية تدرج لينا من لحمر
البرتقالي لصفر لخضر لزرق زرق غامق وشوية بنفسجي. فمثلا الزاوية د الإنحناء نتاع الضوء الأزرق. تتكون اكبر من الزاوية
انحناء نتاع الضوء الأحمر كيما قلنا حيت الطول د الموجة ديالهم مختلف
اجي دابا نشوفو اش تيطرا فاش الشعاع نتاع الشمش تيضرب لينا في الجهة العلوية نتاع القطرة د الما جزء من هاد الشعاع تيتعكس لينا برا
قطرة ديال الما وجزء اخر تيدخل وسط القطرة الجزء لي طرات ليه عملية انكسار داخل القطرة د الما هنا للتبسيط خديناهم هوما الحمر والزرق الزاوية
انحناء الشعاع الازرق تتكون كبر من زاوية الانحناء دالشعاع الاحمر تيوصلو للجهة اللورانية نتاع القطرة جزء ضدو تيخرج برا القطرة وجزء تينعاكس
داخل القطرة د الما الضوء تيمشي لينا عاوتاني حتى للجهة التحتانية د القطرة جزء منو تيخرج برا القطرة وجزء منو تينعاكس داخل القطرة عاوتاني بنفس الطريقة ولي تيهمنا
دابا هو هاد الجزء ضدو اللي خرج من القطرة فهاد البلاصة عندنا شعاع حمر هنا وشعاع زرق هنا دابا الى شفنا المجموعة كلها هاد القطرات دالما
اشعة الشمس تتجي وتتقيسهم وكل قطرة منهم غادي تكسر لينا هداك الضوء المجموعة ديال الألوان الطيفية
للزوايا د الإنكسار تتكون مختلفة ومتعلقة باللون. والزاوية نتاع كل شعاع فاش تيخرج من القطرة تتكون مختلفة
فالحمر مثلا تيوصل لينا تنين وربعين درجة
ولزرق والبنفسجي تقريبا شي ربعين درجة
هاد الزاوية تنحسبوها من نتاع قوس قزح. دائرة قوس قزح
اللي تيكون فالجهة المعاكسة نتاع الشمش
وبين الشعاع اللي تيوصل لينا لعينينا
فاش تتكون عندنا السما عامرة بالقطرات نتاع الما وتيضرب فيها الشعاع الضوئي نتاع الشمش تيتصايب لينا قوس قزح وجميع القطرات لي جاية
على هاد كيما تتشوفو في الصورة غتعطينا واحد الشعاع لي تيبان لينا احمر والقطرات دلما لي جايا فهاد لخرا عاوتاني كولها
غتعطينا لعينينا واحد الشعاع لي تيبان لينا ازرق
ولكن لا تحركنا حنا من البلاصة ديالنا مثلا ليمن ولا ليسر فراه الزاوية تا هي تتبدل. العين ديالنا نفس القطرة لي كانت تتعطينا الشعاع الأزرق
دابا غيولي وصلنا منها شعاع لي عندو انحناءة اخرى نتاع شي لون اخر. كل قطرة دلما را تتخرج لينا الألوان كلهم. وعلى حسب حنا فين واقفين
والزاوية نتاع العين ديالنا
تيوصلنا غي شعاع نتاع لون واحد من هاديك القطرة ولون مختلف من القطرات لي فوقها ولا لي من تحتها
اجي دابا نشوفو كيفاش غيبان لينا هاد قوس قزح على حسب الموقع والزاوية نتاع الشمش في السما. ففوقما كانت الشمش عالية في السما والزاوية الشعاع الضوئية
هي لي تتجي كبيرة فوقما را حنا تنشوفو غي واحد الجزء صغير من القوس نتاع قوس قزح. ولكن فاش تتنزل الشمش وتتكون في الأفق في الأشعة لي
من الشمش تتكون تقريبا افقية في الجهة المعاكسة نتاع الشمش غادي يبان لينا قوس قزح نصف دائرة نصف دائرة كاملة اللي
نقدو نشوفوه دهاد قوس قزح هو نصف دائرة فاش تتكون الشمش في الأفق. وماحد الشمش تطلع في السما ماحد القوس غادي وتيصغار
كون مكانتش الأرض تتبلوكي الشوفة ديالنا قوس قزح يقد يبان لينا دائرة كاملة. فمثلا الى مشينا لشي بلاصة مرتفعة بزاف مثلا تنطلو على شي شلال
تتكون الزاوية د العين ديالنا عالية شوية الفوق فتنقدو نشوفو شوية من الكمالة نتاع الدائرة تما والا كتي راكب مثلا فشي طيارة فوق القطرات
ديال الما هاد الحالة غادي يبان لك قوس قزح كدائرة كاملة مستديرة. تيبان لينا غي واحد الجزء بسيط د قوس قزح ما كاملش قاع تا القوس
والسبب بطبيعة الحال بسيط هو يا اما متيكونوش قطرات الماء في الجهة الاخرى باش يكمل لينا يا اما تتكون شي حاجة لي تتبلوكي الشعاع د الشمس باش ميوصلش لهاديك القطرات لي تما
شحال هادي فالتاريخ الإنسان القديم حيت ماكانش عارف كيفاش تيتصايب لينا قوس قزح كان تيسحابو راه قوس قزح تيقيس الأرض فواحد البلاصة لي يمكن ليه هو يوصل
تصليها وكانوا تيحاولو يديرو هاد القضية فينما شافو شي قوس قزح تيبقاو تابعينو ماعارفينش بيلا راه فوقما العين ديالهم تحركات راه قوس خوزة حتى هو تيتحرك معاها
فهاديك الإشاعة اللي كانت منتشرة فأوروبا انه فالنهاية قوس قزح را مدفون تما قلة نتاع الدهب السبب ديالها هو العجز نتاع اي واحد اصلا باش يوصل
هاديك البلاصة فقوس قزح يقد يبان لك تيطيح في اي بلاصة في الأرض بغيتيها انت الى تحركتي لواحد البلاصة اخرى وبدلتي الزاوية نتاع العين ديالك
بعض المرات فاش تتكون الأشعة دالشمش قوية متيبانليناش غي قوس قزح واحد بل تيبانو لينا جوج تيبان لينا قوس قزح لي هو واضح لتحت هو
واحد قوس قزح اللي شوية باهت فوقو والسبب نتاع هاد قوس قزح التاني هوما نفس القطرات دالما اللي عطاونا قوس قزح اللول هاد قوس قزح التاني
تتصاوبو الأشعة اللي تضرب في القطرات د الما من الجهة التحتانية فالشعاع الضوئي اللي تيدخل من الجهة التحتانية نتاع القطرة ديال الما جزء منو تيتعكس
فبرا بحال قبيلا وجزء منو تينكاسر داخل القطرة د الما بزاوية انكسار مختلفة على حسب اللون هاد الحزمة د الأشعة الجديدة عاوتاني جزء منها تيخرج
را القطرة وجزء منها تينعاكس داخل القطرة وبنفس الطريقة تيعاود ينعاكس عاوتاني مرة اخرى والضو لي تيخرج لينا من هاد القطرة هاد المرة تيصايب لينا واحد القوس قزح
تاني اشعة الشمس اللي تضرب لنا القطرات دالما من الفوق كتعطينا قوس قزح الأول والقطرة دالما اللي كاينين الفوق بعض الأشعة الشمس
وضرب فيها من التحت وتتخرج لينا قوس قزح تاني. تيكون خافت شوية حيت الشدة د الأشعة لي خرجات لينا من القطرات لي تضربات من لتحت اقل
من الشدة نتاع الأشعة لي تتخرج لينا فلخر من القطرات لي ضربات من الفوق. والألوان نتاع هاد قوس قزح التاني تتكون لينا معكوسة. فقوس قزح
تتكون الحمورية الفوق والزروقية التحت ولكن هاد قوس قزح التاني تتكون الحمورية التحت والزروقية الفوق والسبب هوما الزوايا د الانكسار
او انعكاس اللي تطرا داخل القطرة دالما تحت الزرقة نتاع قوس قزاح مرة مرة تتبان لينا واحد اخرى اللي الضوء ديالها خافت
هاد نتاع الضوء الخفت كانت حيرات علماء البصريات شحال هادي نيوتن براسو عيا ما يقلب ما عرفش السبب لي تيصيبها لينا والسبب هو
هو ان نيوتن ديك الساعة كان تيتعامل مع الضوء على اساس انه جسيمات والتفسير نتاع هاد د الضوء الخافت ما يمكن لينا نلقاوها
الا الا تعاملنا مع الضوء على اساس انه موجات. فالضوء كيما تتعرفو يمكن لنا نتعاملو معه على اساس انه موجات كهرومغناطيسية. فالتفاسير اللي هضرنا
عليها قبيلة كلها يمكن لنا نخرجو بنفس النتيجة الى تعاملنا مع الضوء على اساس انه جسيبات اولا موجات ماشي مهم ولكن فهاد الحالة
نتاع هاديك ضد الضوء الخافت ضروري نتعاملو مع الضوء على اساس انه موجات. هاد د الضوء الخافت تتسمى بالأقواس الزائدة
سوبر وتتكون لينا فاش تداخل الموجات نتاع الضوء مع بعضياتها
فمنين جوج د الموجات تيكون عندهم نفس الطور متلا تيطرا لينا تداخل بناء لي تيعطينا موجات جديدة للارتفاع ديالها اكبر ولكن
تيكونو عندنا جوج د الموجات لي التور ديالهم متعاكس وتيتلاقاو تيطرا لينا تداخل هدام فاش تنجمعوهم بجوج تيولي المجموع ديالنا هو
زيرو الا تعاملنا مع الشعاع الضوئي لي تيدخل لينا للقطرة على اساس انه موجات فراه جوج اشعة لي تيدخلو القطرة من جوج بلايص مختلفة
يقد يكون عندهم نفس نقطة الخروج. ولكن الطريقة باش تينتاشرو وسط القطرة مختلفة. واخا تيكونو جوج موجات داخلين اللي تيكون عندهم نفس
تيقدو يخرجو لينا من القطرة فطور معاكس وسط القطرة يمكن مرة مرة يطرا لينا تداخل بناء اولا تداخل هدام
الى شفنا دابا قوس قزح فالبلايص لي تيطرا فيها تداخل هدام ما تيكون فيها والو ما تيبان لينا فيها والو او البلايص لي تيكون فيها تداخل
بناء تيبان لينا تما واحد الضوء خافت. وهذا هو الحل نتاع الميستر لي كان مدوخ نيوتن. ولي مقدش يحلو حيت كان تيتعامل مع الضوء على اساس انه
تسيمات المهم فوقما كانت اشعة الشمس قوية فوق ما كان قوس قزح تيبان لينا بطريقة احسن السؤال اللي تيتطرح دابا واش يمكن لينا شي
برا نشوفو قوس قزح واخا بالليل والجواب هو بطبيعة الحال نعم ففاش تيكون متلا القمر كامل الاستدارة وتتكون السما صافية مكاينش شي حاجة لي تتبلوكي
تشيعات الضوء فالضوء دالقمر بنفس الطريقة غادي يقيس لنا هادوك القطرات دالماء وغادي يشكلوا لنا واحد القوس قزاح بالليل فشكرا على الاستماع الى عجبكم الفيديو
ديرو ووزعوه باش تعم الفائدة. الى اللقاء
