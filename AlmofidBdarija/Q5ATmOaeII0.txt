مرحبا بكم فحلقة جديدة من سلسلة
علم الجينات هاد الحلقة هادي غادي نهضرو شوية على منديل وعلى التجارب ديالو هاد هو المؤسس الحقيقي
علم الجينات وفي القصة نتاع الحياة ديالو كاينة واحد العبرة لي هي الإنسان ما محتاجش تكون عندو شي شهادة عالية من شي جامعة مرموقة في العلوم
والإنسان ما محتاجش لشي تمويل كبير باش يجيب لينا شي عمل مهم لي يقد يغير التاريخ العلمي. هاد جريجور مينديل مكانش شي استاد جامعي اولا شي
عضو متألق فشي هيئة كبيرة د البحث العلمي كان راهب بسيط ومعلم والمختبر ديالو مكانش شي صالة كبيرة عامرة بالمعدات
الحادثة وشي فرقة دالناس تابعاه تتجري موراه كان خدام بوحدو فواحد القطعة ارضية صغيرة لاصقة فالدير المسيحي ديالو
جريجور مينديل تولد سنة الف وتمنمية وتنين وعشرين في جمهورية تشاك الشرقية وكان من اسرة فلاحة كان باه فلاح وكان جدو من مو فلاح
كان تيعرف بزاف على النباتات من الصغر ديالو. وهاد الخلفية غادي تعاونو مزيان في التجارب ديالو. في الف وتمنمية وتلاتة وربعين
غادي يلتحق بواحد الدير نتاع القديس اغيستينوس في مدينة برنو مدينة لي كانت في جمهورية التشيك الشرقية فغادي يلتحق بهاد الدير هدا باش
تيولي غي معلم ولكن غادي يكون معلم من الطراز الرفيع والرئيس نتاع الدير غادي يعجبو الحال وغادي يصيفطو لجامعة فيينا باش يكمل قرايتو
تما وفجامعة فيينا غادي يقرا بزاف د الأنواع د العلوم غادي يتألق في الماط والشيمي والبيولوجيا. وفي هاد الجامعة
غادي يتعلم شنو هي الطريقة العلمية فاشنو هي الطريقة العلمية? في العلم تنبداو ديما بواحد الفرضية فرضية لي تتكون قابلة للإختبار
ومن بعد تنختابرو هاد الفرضية بمجموعة ديال التجارب فضروف لي خاضعة للرقابة وهاد التجارب يا اما تتبت لينا ان الفرضية صحيحة اولا غالطة
ويلا كانت الفرضية غالطة تيكون خاصنا نعاودو النظر فيها. ومن بعد تيجي النشر نتاع هداك البحث العلمي بالنتائج ديالو. فالعلم را هو واحد البزنس
محلول لأي واحد يمكن ليه يدخل ليه غي خصك تنشر الأبحاث العلمية ديالك وتدفع واحد الورقة علمية لي تتشرح فيها بالتفصيل التجارب لي درتي
والظروف لي كانت فيها والنتائج لي خرجات لك كاملة باش الناس لي خدامين فمختبرات خرين يمكن يعاودو نفس التجربة بنفس الظروف
ويشوفو النتائج اللي خرجات واش هي هاديك ولا غالطة فأجي نرجعو دابا غادي يسالي قرايتو ففيينا وغادي يرجع للدير ديالو ومن الف وتمنمية
مية وستة وخمسين حتى لألف وتمنمية وتلاتة وستين غيكون معلم فهداك الدير وفنفس الوقت تيدير التجارب ديالو فواحد الحديقة
صغيرة حدا الدير التجارب اللي كان تيديرها على النبتة دالجلبانة والنتائج نتاع هاد التجارب ديالو هي اللي غتحط لينا الأساس نتاع علم الجينات
او الوراثة فسنة الف وتمنمية وخمسة وستين غادي يدير واحد المحاضرة فالمجتمع الطبي المحلي غادي يوريهم النتائج اللي توصل ليها وغادي
ينشر ورقة علمية في المجلة نتاع هاديك الجمعية من بعد من سوء حظ العلم ان منديل غادي يترقى غادي يولي هو الرئيس نتاع الدين
غادي تشغل بالإدارة وبالتسيير وماغايبقاليهش الوقت بزاف باش يكمل التجارب العلمية ديالو ومن سوء الحظ عاوتاني ان المجلة اللي نشر
فيها منديل البحث ديالو كانت مجلة محلية صغيرة ما تيقراها حد البحث ديالو والنتائج غتبقى مخبعة تما حتى واحد ما غيلقاها
من الف وتمنمية وخمسة وستين وسير حتى لألف وتسعمية وواحد. ففي الف وتسعمية وواحد واحد تلاتة نتاع علماء النبات غادي يديرو
جاريب في علم الوراثة على النباتات وغادي يخرجو بنفس النتائج لي كانت عند من قبل وحتى لمن بعد عاد غادي يكتاشفو الأبحاث نتاع مينديل
غادي يعرفوا بلا سبقهم في البحث وغادي يعتارفوا له بالسبق ديالو في البحث العلمي اللي غادي ينشروه العلم غادي يعترف بأن
هو الأب الروحي نتاع علم الجينات. اجي دابا نشوفو التفاصيل نتاع التجارب لي دار كيما قلنا التجارب ديالو كان تيديرها على الجلبانة
وغادي يختار الجلبانة لمجموعة ديال الأسباب اول حاجة الجلبانة كان ساهل يكبرها في الحديقة نتاع الدير ديالو تاني حاجة كان يمكن ليه يتحكم
كم فأشمن نبتات غادي يتزاوجو بيناتهم. فالزهرة دالجلبانة فيها لداخل فنفس الوقت الأجهزة التناسلية د الذكر ود النتوة
تقطع الأجهزة الذكرية المنتجة لحبوب اللقاح. من واحد الزهرة غادي يبقى لينا فيها غي الأجهزة الأنثوية. ويمكن لو يجيب زهرة اخرى
يحيد منها حبوب اللقاح الدكرية بشي فرشاة ويلصقهوم فالزهرة الأولى الزهرة الأولى غتلعب لنا دور الأنتى والزهرة التانية
تلعب لنا دور الذكر عقلتو في الحلقة السابقة كنا استنتجنا من التجارب نتاع زهرة اللوتس ان لا الذكور لا الاناث تتكون عندهم مساهمة
متوازية متساوية في الخصائص الوراثية. المهم الجلبانة ساهل يكبرها وساهل يتحكم فيها. السبب الثالث هو وجود
بزاف د الأنواع د الصفات الوراثية لي متضادة ولي ساهل تبان لينا العين ديالنا وساهل ندرسوها. مثلا تقد تكون البذور نتاع
هاد الجلبانة يا اما ملسة يا اما مكمشة جوج نتاع الصفات الوراثية متضادة ملسة ومكمشة اولا مثلا النبتة تكون طويلة اولا قصيرة
اولا تخرج جلبانة صفرا اولا خضرا متلا الجلبانة فيها بزاف الصفات الوراثية لي متضادة مع بعضياتها لي يمكن نشوفوها او ندرسو
غادي يبدا يدير التجارب ديالو فنباتات لي تتكون سلالة نقية لشي صفة تيتسماو بالإنجليزية فأش تتعني هاد السلالة
نقية للصفة مثلا الى خدينا الصفة نتاع ملسة اولا مكمشة فاش تتكون عندك واحد السلالة دجلبانة نقية للصيفة نتاع ملسة
وتتزوجها بنبتة خرى لي تاهي سلالة نقية للصيفة نتاع الملوسية ديما تيعطيونا جلبانة لي هي ملسة معمر تخرج لينا
شي جلبانة مكمشة وهذا هو المعنى نتاع سلالة نقية لشي صفة الى جمعنا مثلا جوج د النباتات لي عندهم سلالة نقية
الصفة نتاع الطول مثلا زاوجناهم بيناتهم ديما النبتة اللي غتخرج لينا غتخرج عندنا طويلة ما يمكنش تخرج لينا شي نبتة اللي قصيرة ويلا جمعنا بنفس الطريقة
جوج د النباتات اللي عندهم سلالة نقية للصيفة نتاع التكماش متلا زاوجناهم بيناتهم ديما الجلبانة اللي غتخرج لينا غتكون مكمشة ما يمكنش
رجلينا جلبانة ملسة هنا في التجربة ديالو غادي يزاوج بين جوج نتاع النبتات الجلبانة واحدة لي عندها سلالة
نقية للصفة نتاع الملوسية مع وحدة اللي عندها سلالة نقية للصيفة نتاع التكماش. ولاحظ بأن الجلبانة اللي تتخرج لينا
الجيل لول تتكون ديما من نوع واحد يا اما كلها ملسة يا اما كلها مكمشة في الحالة التصويرة ديالنا الجلبانة كلها ملسة
غادي يسمي هاد الصفة هادي لي خرجات لينا الصفة السائدة في الحالة ديالنا الصفة السائدة هي الصفة نتاع ملسة والصفة لي مخرجاتليناش
فهاد الحالة التكماش غادي يسميها الصفة المتنحية صفة سائدة اللي تتخرج لينا وصفة متنحية
لي متتبان ليناش غادي يستنتج بلا هاديك الجلبانة لي خرجات لينا في الجيل الاول راه هازة جوج نتاع الصفات. في الحالة ديال
هنا الجلبانة لي خرجات تتبان ملسة ولكن راه في نفس الوقت هازة الصفات نتاع الملوسية والصفات نتاع التكماش. بهاد الفكرة
كان غادي ضد التيار العلمي اللي كان ديك الساعة كيما هدرنا في الحلقة السابقة كانوا ديك الساعات تيصحابهم القضية بحال الصباغة يعني الصفات الوراثية
مع بعضياتها وتتختفى ما يمكنلكش تعاود تسترجعها. بحالا خلطتي الحمر والبيض وخلطتيهم مزيان تيخرج لك الفانيدي. ولكن من هداك الفانيدي
ميمكنلكش ترجع وتخرج الحمر والبيض. المهم هنا غادي يدير تجارب لي غادي يبين وغادي يبرهن ان الخصائص الوراثية متتختفيش
ان هاديك الصفة راه مزالة مخبعة تما كصفة متنحية. فغادي ياخد الجيل لول اللي خرج ليه من التجربة السابقة. وغادي يبدا يزاوج بيناتهم
بحال زنا المحارم الفلوكة ديالنا هنا بجوجهم راهوما ملسين ولكن راه هازين الداخل صفة سائدة نتاع الملوسية وصفة متنحية
التكماش غادي يزاوج بيناتهم والجيل الثاني لي غادي يخرج لينا دابا غادي يلاحظ بيلا بعض النبتات لي خرجوا فيهم جوج جلبانة مكمشة اذن
ملسين ومرة مرة تيعطيونا جلبانة مكمشة فكون كان القضية فيها التخلاط بحال الصباغة مكانتش الصفة نتاع التكماش تعاود تبان لينا
وهنا غادي يخدم اللي تعلم في جامعة فيينا وغادي يحسب البذور نتاع الجلبانة د الجيل الثاني كلها غادي يلقى بلا خمس الاف وربعمية
وربعة وسبعين جلبانة ملسة وألف وتمنمية وخمسين جلبانة مكمشة. اذن النسبة نتاع واحد على ربعة من الجلبانات لي خرجو لينا مكمشين
هنا غادي يعاود يدير نفس التجربة ولكن ماشي على الصفة نتاع ملسة ومكمشة بل على صفات خرين ستة ديال الصفات خرين منهم مثلا
واللون دجلبانا وزيد وزيد غادي يبدا يضرب الحساب وديما تتخرج ليه نفس النتيجة ديما الربع واحد على ربعة دالجيل التاني تتبان فيه ديك الصفة
المتنحية غادي يرتب الأوراق ديالو وغادي يقول لينا اولا المحددات الجينية راها جزيئية ومتضيعش
تختفي بعض الإخصاب يعني ماشي بحال الصباغة تتخلط وتتختفى ولكن راها جزيئات واخا ما تتبانش راها ديما مخبعة تما تيمكن لها تظهر
فأجيال جاية ثانيا غادي يقول لينا ان كل نبتة راه عندها جوج ديال النسخ نتاع هاد المحددات الوراثية غادي
هاد المحددات هادي هي لي تنسميوها حنا دابا الجينات. او كل نسخة من هاد الجوج تتجي من واحد من الأبوين. وحدة من الأب
ووحدة من الأم تالتا غادي يقولينا ان الجينات بالنسبة لواحد الخاصية معينة مثلا الشكل دلبدرة واش ملس
ولا مكمش يمكن ليها تكون فاشكال مختلفة وهادو هوما لي تنسميوهم حنا دابا الأليلات هاد الأشكال المختلفة د الجينات تنسميوها دابا
فمثلا فواحد النبتة اللي من سلالة نقية الصفة الأليلات بجوج اللي تيكونو عند النبتة تيكونو متشابهين نفس الألي. مثلا
الفلوكة د الملوسية تيكونو الأليلات بجوج نتاع الملوسية. بالرسم ديالنا تنرمزو ليهم فدائرة كبيرة. ففي الجيل الأول في التجربة
الجلبانة لي خرجات لينا الأليلات لي فيها را هما بجوجهم مختلفين. واحد القليل د الملوسية او معاه الأليل نتاع التكماش
واحد من هاد جوج د الأليلات فهاد الحالة الملوسية تيكون هو الألي السائد. ولاخر لي الصفة ديالو مابيناش هو الأليل المتنحي. وهاد الأليلات كيما قلنا
متتختفاش من الجيل والجيل اللي موراه رابعا غادي يقولينا قليل واحد فقط هو اللي تيدوز الجاية نتاع النبتة
او الكائن الحي يا اما في الحيوان المنوي او في البويضة. اشمن قليل غادي يدوز في الحيوان المنوي او البويضة. تيكون بطريقة عشوائية
اذن فالمعدل كل نبتة فالجيل الأول النص دالحيوانات المنوية ديالها او البويضات ديالها هازة الملوسية او النص لاخر هازة
نتاع التكماش غادي يسمي هاد القضية قانون الفصل الأليات تيتفصلو وغي واحد فيهم لي تيدوز وهاد قانون الفصل
لي دارو غادي يولي يطبق على الكائنات الحية كلها ماشي غي على الجلبانة. من بعد غادي يبدا واحد السلسلة نتاع تجارب جديدة. غادي يبدا
الجلبانة لي عندها مجموعتين د الخصائص المختلفة يعني غيولي يراقب هاد المرة في التجارب ماشي خاصية وحدة ملسة ولا مكمشة
بل فنفس الوقت حتى الخاصية نتاع النبتة واش طويلة ولا قصيرة. اذن غادي يراقب فنفس الوقت جوج نتاع الصفات كيفاش تيتورتو. وغادي يلقى بأن هاد الخصائص
ستة تورت بطريقة مستقلة على بعضياتها. تا وحدا فيهم متتأتر على لخرا. يعني الشكل نتاع البدرة مثلا لي خرجات واش ملسة ولا مكمشة
عندو حتى شي تأثير على الطول د النبتة واش خرجات طويلة ولا قصيرة والعكس كذلك الطول ديال النبتة ما تياترش تماما على الشكل د البذرة واش ملسة
ولا مكمشة ومن هنا غادي يخرج لينا بواحد القانون تاني لي هو قانون التوزيع المستقل لي تيتسمى كدلك قانون
الوراثة ولي تيقول لينا ان الجينات المنفصلة للسمات المنفصلة بحال هنا ملسة مكمشة اولا طويلة وقصيرة تتورث من الوالدين
الجيل اللي موراهم بشكل مستقل على بعضياتها. يعني الاختيار نتاع القليل نتاع شي صفة معينة ما تياترش تماما على الاختيار نتاعك
شي قليل نتاع شي صفة اخرى فالعملية ديال التوريث. مثلا ما كايناش علاقة بين اللون دالعينين داب عالي. وبين اللون نتاع الشعر ديالو. الألي
المتعلق باللون د العين مستقل على الأليل المتعلق باللون دالشعر. فالحقيقة هاد القانون تيطبق فقط على الجينات لي ممرتبطاش ببعضياتها البعض. ولكن
مغنهضروش على هاد القضية فهاد الحلقة القوانين تبعات واحد القوانين نتاع الاحتمالات لي هي بسيطة بحال ليلى تتلعب بشي جوج د القطع
قطع القضية فالا رميتي قطعة نقدية وحدة عندك خمسين فالمية وخمسين فالمية لحتي قطعة اخرى عاوتاني تا هي خمسين فالمية خمسين فالمية
ولكن الى لحتي جوج د القطع القضية دقة وحدة الاحتمال باش يخرجوا لينا بجوجهم هو خمسين فالمية واحد على جوج مضروبة فخمسين فالمية واحد على جوج
واش هي واحد على ربعة اجي نشوفوها متلا دابا في التجربة دمانديل الحبة اللولة عندها في نفس الوقت القليل د الملوسية مع القليل د التكماش بحال البيلوفاص
الحبة الثانية كذلك تا هي نفس الخاصية يا اما قليل الملوسية ولا قليلة التكماش من النبتة الأولى تيدوز لينا غي الي واحد يعني
واحد على جوج احتمال د خمسين فالمية او من النبتة التانية كدلك تيدوزلنا غي لواحد من هادوك الجوج لي عندو احتمال تاع واحد على جوج ادن لرسمنا
غتخرج لنا النبتة ملسة الى كانت الصفة السائدة ولا الأليل السائد فيها نتاع الملوسية. وما غتخرج لينا مكمشة الا في حالة واحدة. الى كانوا الأليلات بجوج
نتاع الصيفات د التكماش المتنحية. اذن فبحساب نتاع الاحتمالات بسيط. الاحتمال باش تخرج لنا مكمشة صغيرة صغيرة. هو واحد على ربعة
بالضبط نفس النسبة اللي لقاها فاش بدا تيحسب الجلبانة ديالو. هاد القوانين في علم الوراثة تطبق على معظم الكائنات الحية بما في
فيها الإنسان بطبيعة الحال اجي نشوفو دابا بعض المصطلحات والشرح ديالها الى كان الإنسان عندو الأليلات بجوج بحال بحال نتاع شي صفة
تنسميوه هومو زايغوس بالنسبة لهاديك الصفة. بالنسبة لهداك الأليل. فالزيقوت هو فقط البويضة المخصبة. تتعني نفس الشيء بحال
بحال الإنسان تنسميوه بالنسبة لواحد الصفة الى كانوا الأليلات بجوج اللي عندو نتاع هاديك الصفة متشابهين. مثلا تجربة الجلبانة
الجلبانة المكمشة كانت هوموزايكس بالنسبة للتكماش جوج د الأليلات اللي فيها بجوجهم كانوا ديال الألي المتنحي نتاع التكماش والجلبانة
تا اللي كان عندها هاد الناس النقي للصفة د الملوسية تا هي كانت هومو زايغوس. ويلا كانوا الأليلات مختلفين بحال في التجربة د الجيل الأول تاع
اللي كانت النبتة في نفس الوقت هازة اليل نتاع الملوسية وأليل نتاع التكماش. تنسميوهم يطيرو زايغس. هومو
الى كانوا بحال بحال وغيطيروا الى كانوا مختلفين
اوكي دابا سالينا من تجربة غي هو فالوراتة راه ماشي ديما القضية عندنا تتبع هاد القوانين المندلية. فمثلا عندنا واحد الحاجة اللي
تتسمى اولا السيادة المشتركة. اللي تيقد يكون عندنا فيها بزاف د الأليلات اللي هي كلها سائدة في نفس الوقت. بحال مثلا
في النوع نتاع الدم ديالنا عندنا ففهاد الحالة الأليلات بجوجهم سائدة والى تلاقاو مع بعضياتهم
حتى واحد ما تيلعب صحيح على لاخر بجوجهم تيبانو لينا ماشي بحال في التجربة د مينديل كان تيكون عندنا ديما غي الي واحد هو لي سائد والآلي لاخر راه متنحي
هاد ماهوما الا واحد المواد كيميائية لي تتكون نتاع خلايا الدم الحمراء. فاجي نشوفو دابا شنو هي هاد
وكيفاش تتخدم فمثلا باش يكون النوع ديال الدم ديالك ا? خص يكون عندك الأليات بجوج يا اما الألي الأ
مع وهنا تيكون ال زائد المتنحي هو لي تيغلب وتيبان وباش يكون النوع ديال الدم ديالك بنفس الطريقة
خص يكون عندك جوج د الأليلات
اولا زائد متنحي هو لي تيبان. ففي الحالة الى كانوا الأليات لي عندك هوما
اه وبجوجهم اليلات السائدة واحد فيهم ما تيغلب على لاخر وتيكون النوع دالدم ديالك الأليات بجوج
والحالة الوحيدة باش يكون النوع ديال الدم ديالك هو او
خص يكونوا الأليلات بجوج بطبيعة الحال الأليل المتنحي نتاع او او او الى كان واحد فيهم او لا راه هو لي تيكون ال زائد او
وهادي هي الأليلات بجوجهم سائدة مقارنة مع ولكن مع بعضياتهم تيبانو لينا بجوج بعض
مرات كاينة بعض الخصائص المعقدة لي تتحدد بزاف د الجينات. مثلا اللون الجلدة د الكلاب. فاللون الجلدة د الكلاب متيحددوش غي
للواحد فراه جوج دلجينات لي تيتحكمو لينا في اللون نتاع الجلدة د الكلاب فمثلا منين تيكونو هاد جوج د الأليلات موجودين بواحد الطريقة سائدة
كبيرة وكبيرة كيما بغاو يكونوا الأليلات لخرين الجلدة نتاع الكلب تتخرج لينا كحلة. ويلا كانت عندنا وحدة زائد وجوج
تعبي صغار يعني آلي المتنحي الجلدة د الكلب غتخرج لينا قهوية. وفي الحالة الى كانوا عندنا جوج د الأليلات كأليلات متنحية
جوج صغارات كيما بغاو يكونوا الأليات لخرين غادي يطلع لينا اللون د الجلدة صفر. سائد مع زائد تيعطينا كحل
مع جوج نتاع متنحي تيعطينا قهوي
وجوج نتاع متنحي تيعطينا لصفر اكتر تعقيدا من التجربة البسيطة ديال ولكن نفس راه كاين بزاف د الخصائص
معقدة اللي تتحدد بزاف نتاع الجينات اللي تتفاعل مع بعضياتها. بحال مثلا الطول ديال الانسان. الطول ديال الانسان ما تيتحكمش فيه جين واحد. بل كاين بزاف
الجينات لي تتفاعل مع بعضياتها باش تخرج لينا النتيجة لخرا نتاع الطول د الانسان. متلا الجينات لي تتحدد لينا الطول ديال العظام. جينات لي تتحدد
بين بعض الهرمونات المسؤولة على النمو الجينات لي تتحدد لينا مثلا القابلية د العظام باش تاخد الكالسيوم الجينات لي تتحدد لينا كيفاش الجهاز الهضمي
ديالك تيخدم وكيفاش تيمتص الأغذية فبزاف د الجينات خدامة اللي تتخرج لينا وتتحدد لينا فالأخير الطول ديال الإنسان فغالب
احيانا القضية متتكونش بنفس السهولة نتاع التجارب البسيطة نتاع منديل فشكرا على الاستماع
ايلا عجبكم الفيديو كليكيو على صابوناي ووزعوه باش تعم الفائدة والى اللقاء

