مرحبا بكم في حلقة جديدة من سلسلة تاريخ الحرب العالمية الثانية
في الحلقات الفايتة كلها كنا شفنا الأحداث لي كانت تطرا على المسرح الأوروبي. ولكن فهاد الحلقة وبعض الحلقات الجاية غادي نبدلو
الكاميرا شوية للمسرح الآسيوي ونشوفو شنو كان تيطرا تما. غنشوفو الروينة لي كانت دايراها اليابان والتحركات ديالها
منطقة للاشارة قبل ما نبداو الحلقة بحكم انني دوزت واحد المدة طويلة من حياتي فاليابان فضروري نعلمكم ان اليابان اللي غنهضرو عليها فهاد الحلقة
فهاد الحقبة التاريخية د الحرب العالمية التانية را ما عندها تا شي علاقة باليابان اللي تنعرفوها دابا. لا حكومة لا شعب. تماما كيما ان المانيا
ما عندها تا شي علاقة بالحكم النازي ديال هتلر لي داز فيها. واخا عندي واحد الإنحياز عاطفي شوية لليابان. ولكن التاريخ راه تاريخ
الحقائق التاريخية ميمكلناش نزوروها اليابان كانت خرجات من الحرب العالمية اللولة كقوة رائدة في الشرق الأقصى اليابان كيما تتعرفو
وكانت خرجت منتصرة في الحرب العالمية الاولى. غتستولي على المستعمرات نتاع المانيا في الشينوا وما جاورها. اليابان غادي تهرف
على واحد الجزر نتاع مارشال ماريانا وكارولين لي كانت في المحيط الهادي هاد الجزر هادي كلها كانت ممتلكات المانية قبل الحرب العالمية
العالمية اللولة وفي المفاوضات نتاع لي كنا هضرنا عليها في الحلقات السابقة اليابان غادي يزيدو يعطيوها المستعمرات الألمانية
لي كانت فواحد المنطقة سميتها تشانتونغ فشينوا. اليابان غتاخد هاد المنطقة نتاع تشانتونغ. وخا كانوا بزاف د الاحتجاجات نتاع الشينوا وحتى نتاع ميريكان
كان وفي المؤتمر البحري نتاع واشنطن لي كان بين الف وتسعمية وواحد وعشرين الف وتسعمية واثنين وعشرين اليابان غادي تصادق على واحد القيود لي غاتكثف ليها
الأسطول البحري ديالها غتصادق على ان الأسطول البحري الياباني معمرو خصو يفوت ثلاث اخماس الأسطول البحري الأمريكي وديال بريطانيا
اليابان غتوافق على ان الأسطول البحري ديالها ديما غادي يكون اقل قوة من الأسطول البحري الأمريكي والبريطاني
كذلك غادي يفرضوا عليها تعتارف بالسيادة نتاع الشينوا فالمناطق الصينية وزيد وزيد هاد القيود بزاف اللي تفرضات على اليابان
بزاف د الأدمرالات نتاع البحرية اليابانية يوليو يشوفو في امريكا وفي اوروبا كدول متعجرفة حاسة براسها تتعالى
وفهاد الوقيتة بدات تتبان فالمجتمع الياباني واحد الروح وطنية ولكن واحد الروح وطنية سلبية ولاو تيحسو براسهم
حسن من الدول لي دايرة بهم ولاو عنصريين. الجيش والبحرية نتاع اليابان ولاو تيشوفو انهم باش يضمنو الاكتفاء الذاتي ديالهم. الحل لي
نديهم هي يغفلوا ويستعمروا المناطق المجاورة. فاليابان كمجموعة جزر بركانية جبلية كان ديما عندهم نقص في الماكلة وفي
البترول ولى تيبان ليهم ان الاستغلال د الموارد الطبيعية للدول المجاورة مغيجيش الا بالتوسع العسكري. اليابان فهاد المرحلة عاوتاني
عندها واحد الانفجار ديموغرافي يعني لعدد الساكنة غادي وتيتزايد بواحد الوتيرة خيالية ولى تيبان فيها شوية د الفقر شوية د الشوماج وشوية د الاكتظاظ السكاني
في المدن فكثر البشر والماكلة مكافياهمش كلهم هاد المشاكل هادي كلها خلات ان الشعب الياباني مبقاش تيحمل
المدنية اليابانية ولاو تيشوفو في الحكومة ديالهم واحد الحكومة عامرة بالفساد وهاد الرأي هذا كان حتى الجيش والبحرية مشاركين مع
مواطنين فيه حتى الجيش والبحرية مكانش عندهم مع الحكومة المدنية اليابانية ديك الساعة. كيما قلنا الجيش والبحرية اليابانية مبقاتش عندها الثقة في الحكومة
المدنية اليابانية ولا تيبان ليها الحل دالمشاكل ديالها فالتوسع العسكري اليابان دابا ولات تتبان ليها الهمزة فالمناطق المجاورة
بالخصوص في الشينوا وفي منشوريا. منشورية كانت تتبان ليهم بحال شي طبسيل د السوشي دغيا دغيا يقدو يقصيوها. هاد منشورية كانت غنية بزاف بالموارد
طبيعية وكانت خاضعة للنفوذ الياباني والنفوذ الروسي من الف وتسعمية وخمسة. روسيا تتاكل فيها في المناطق الشمالية
تياكل فيها فالمناطق الجنوبية. المشكل لاخور لي كان هو ان هاد المنشورية كانت غي خلا. او كانوا تيدابزو عليها بعض القادة العسكريين نتاع الشينوا
تيكون عندك قائد عسكري شينوي مع الأتباع ديالو فواحد المنطقة او مدابز مع شي قائد عسكري شينوي مع الأتباع ديالو فواحد المنطقة خرا. والحكومة
صينية حتى هي من جهتها مدابزة معها هاد القادة العسكريين هادو هاد المنشورية كانت مرونة هاد الروينة لي كانت فيها هي لي خلات اليابان تشوف فيها واحد
واحد الهمزة ساهلة تزرب عليها يعني صراع متعدد الاطراف كاين تما صراع نتاع قادة عسكريين على الطريطوار شكون لي غادي ياكل الاخر الطريطوار ديالو وكلهم عاوتاني
في صراع مع الحكومة الصينية روسيا تتحرك شوية في الشمال واليابان تتحرك شوية في الجنوب
فعام الف وتسعمية وواحد وتلاتين الجيش الياباني باش يلقى السبة غادي يختالق واحد الحادث وهمي واحد الانفجار صغير هوما اللي صايبوه
نيت حدا اه خطوط السكة الحديدية فواحد المنطقة كانت تتسمى غادي نلصقو هاد الحادت لخرين وغادي يديرو بيه السبة باش الجيش الياباني
دخل وغادي يستولي على منشورية في الف وتسعمية وتنين وتلاتين دابا اليابان غتهرف على منشوريا وغتصايب تما واحد الدولة
اذا واحد الدولة اللي ولى الاسم ديالها دولة اللي هي تحت السيطرة الكلية نتاع اليابان. الجيش الياباني
ولى تيدير ما بغا والحكومة المدنية ما بقاش عندها على الجيش. الجيش والبحرية اليابانية تيتحركو ما مسوقينش للحكومة اليابانية
بنية تماما الحكومة المدنية ما لاقية ما دير ما فيديها غي انها تحاول تدافع على هاد التوسعات د الجيش ديالها قدام العالم
الجيش تيتوسع وتيشرشم والحكومة المدنية غي تتحاول تبرر الجرائم ديالو ودافع عليه. عصبة الأمم بطبيعة الحال عايقة بالقالب
مغاديش يعجبها الحال غادي تندد بهاد الجرائم اليابانية واليابان كرد فعل غادي تنسحب تماما من عصبة الأمم فهاد الحقبة التاريخية
كان العالم كولو كاعي على اليابان وعلى التوسعات ديالها وبالخصوص ميريكان لي كانو عندها مصالح كبيرة فالمناطق نتاع الشينوا
وبطبيعة الحال ميريكان مبغاتش ان اليابان تولي تتهدد ليها المصالح في المنطقة
الحكومة المركزية الصينية هاديك الساعة كانت ضعيفة بزاف وكانت مقسمة مرونة الحكومة الصينية اللي كانت تتسمى بحكومة هاديك الساعة
مقداتش انها توقف العدوان الياباني عليها. فكيما قلنا الشينوا هلكينها غي القادة العسكريين ديالها نيت لي مدابزين بيناتهم على الشينوا
عاوتاني كنبادي فيها واحد الحرب اهلية الشعب نايض ضد الحكومة الشيوعية نتاع مارو. الشينوا روينا عامرة مشاكل ولكن
كاين فنفس الوقت عامرة موارد طبيعية. همزة طايبة لليابان انها تزرب عليها
في الف وتسعمية وسبعة وتلاتين اليابان غتبدا تلعب واحد اللعبة. اليابان غادي طالب من الصين انها تنضم ليها مع هاديك الدولة
البوبويا لي كانوا صايبو نتاع باش يتاحدو ويديرو اتفاقية ضد الاتحاد السوفياتي. اليابان غادي طالب من الشينوا
انها تعطيها واحد الخمسة د المقاطعات قد السخط كبيرة ديالها اللي كانت في الشمال تولي اليابان تحكم فيهم وديرهم بحال واحد الوسادة ضد اي
قطر ولا اي توسع جاي هابط من الاتحاد السوفياتي. اليابان فهاد الوقيتة كانت خايفة بزاف من التوسع نتاع الاتحاد السوفياتي في منطقة منشورية في الشمال
كانت اليابان والاتحاد السوفياتي شي خايف من شي شي حاضي شي وشي موجد لشي لا يمشي يتوسع ليه فالمناطق ديالو الشينوا بطبيعة الحال غترفض ان
هاد سني مع هاد المعاهدة هادي لي غتدلها مع اليابان. او شوية بشوية غادي تبدا طلع النزاعات بيناتهم. او في الف وتسعمية وسبعة وتلاتين
الجيش الياباني غادي يعلنها حرب كاملة شاملة على الشينوا
في يوليو الف وتسعمية وسبعة وثلاثين الجيش الياباني غادي يبدا الغزو ديالو فواحد المنطقة كانت سميتها الكوانتونغ فالشمال نتاع الشينوا وفنفس الوقت
مغاديش يسميها عملية استعمارية اولا عملية غزو غادي يسميها فقط الحادث الصيني الجيش راه تيستعمر في الشينوا ولكن
في اليابان تتسميها فقط الحادث الصيني ما تتعتارفش بها كاستعمار. اليابان فهاد الف وتسعمية وسبعة وثلاثين غتهجم على الشينوا غتبدا من
من الفوق من هاديك منطقة ديالهم وهنا الاتحاد السوفياتي غادي يسني معاهدة عدم الاعتداء مع الشينوا الاتحاد
هاد السوفياتي بطبيعة الحال غيحاول يستغل الوضعية باش يجبد الشينوا للجهة ديالو. والحكومات الشيوعية نتاع الاتحاد السوفياتي ونتاع الصين
غادي تعلن في سبتمبر الف وتسعمية وسبعة وتلاتين انهم بجوج غادي يوليو يدعموا القوات نتاع واحد الجنرال اللي كان الإسم ديالو تشيان كايشيك
فهاديك الحرب ديالو مع الجيش الياباني. فهاد النقطة التاريخية عندنا تدخلات نتاع الإتحاد السوفياتي. عدنا حرب اهلية ضد
الشيوعية في الشينوا وزيد عليهم غزو نتاع الجيش الياباني في المنطقة. مرونة وزايدة تترون. وفي الف وتسعمية وسبعة
ثلاثين اليابان بالفعل غادي تنجح في انها تحتل شانهاي او في ديسمبر الف وتسعمية وسبعة وثلاثين غادي طوق العاصمة دشينوا ديك الساعة
لي كانت تتسمى وغتزرب عليها من بعد غادي تاخدها. هاد العاصمة الصينية هاديك الساعة غادي طيح غي فستة د السيمانات. غادي طيح
اش ديسمبر الف وتسعمية وسبعة وتلاتين من سبعة وتلاتين حتال تمنية وتلاتين الجيش الياباني غادي
يبدا واحد السلسلة نتاع الجرائم البشعة واحد الحملة في قمة الهمجية فهاد المنطقة هادي. اغتيالات للمدنيين بالجملة عمليا
اغتصاب حتى هي كانت بالجملة واحد التطهير جماعي للمدنيين نتاع العاصمة هاد الحادثة هادي اللي طرات في مازال لحد
لحد الآن لحد الساعة خالقة مشاكل دبلوماسية كبيرة ما بين اليابان والشينوا هاد الحادثة هادي تتسمى اغتصابات بالنسبة
لعدد الضحايا فهاد الحادتة هادي كاين بزاف د المصادر مضاربة بيناتها ولكن اصغر تقدير فيهم تيقولينا عل الأقل ميتين
الف متاع الأبرياء ماتوا فيها. كاين بزاف نتاع الصور البشعة لي مازال حيا الآن في المتاحف د الحرب. ولي تتصور لينا هاد اللحظات العصيبة
اللي عاشتها العاصمة الصينية منها مثلا هاد الصورة الشهيرة نتاع هاد البيبي جالس بوحدو وسط السكة نتاع الحديد تيبكي
داير بيه غي الخراب نتاع الديور مهدمة ووجهو كلو كحل بالدخان نتاع الحريق اللي كان تما بحال هاد الصور هادي اللي انتشرت بزاف
الم في الميديا هاديك الساعة ولات تتخلي العالم كلو تيشوف في اليابان بحال واحد الدولة مجرمة اليابان من بعد غادي تسحب القوات ديالها
لواحد العاصمة جديدة اللي سماتها
غتولي هي العاصمة الجديدة نتاع الصين وفي اكتوبر الف وتسعمية وتمنية وتلاتين واحد المدينة شينوية تا هي كانت مشهورة جات التحت
الإسم ديالها حتى هي غادي طيح الف وتسعمية وتمنية وتلاتين الولايات المتحدة الأمريكية باش تعاون الشينوا والدعم
تا هي هداك الجنرال غادي تعطيه واحد القرض للصين بقيمة خمسة وعشرين مليون تاع الدولار
هاد البيريود هادي اوروبا كانت تتشوف فميريكان واحد الدولة لي مباغا صداع مقادا على صداع. فإلى عقلتو كيما هدرنا ف الحلقات السابقة ميريكان مكانش
واش باغا دخل في الحرب لي كانت في اوروبا هاديك الساعة? ميريكان كانت باغا ديما تبقى شادة التيقار ديالها. ولكن في الحالة د الصين اوروبا هي لي معاوناتش بزاف
وولات ميريكان هي اللي تتصيفط معاونات مالية
السياسة نتاع اليابان ما بين الف وتسعمية وستة وتلاتين والف وتسعمية وربعين ولات محكومة بواحد الاتفاق اللي طرا ما بين الجيش وما بين البحرية
يابا فالجيش والبحرية غادي يصايبو واحد غادي يتفقو عليه في غشت الف وتسعمية وستة وتلاتين واحد كان الإسم ديالو المبادئ الأساسية
للسياسة الوطنية فقبل ما يوصلو لهاد الاتفاق كان بيناتهم واحد النقاش طويل الجيش كيما قلنا قبيلة فهاد المرحلة كان عندو واحد النفود كبير
على الحكومة المدنية
الجيش كان تيشوف ان العدو الأكبر اللي تيهدد المستقبل د اليابان هو الإتحاد السوفيتي الفوق الجيش كان ديما تيحاول يقنع الأطراف
في الأخرى ان اليابان خصها تقوي النفوذ ديالها في المناطق الشمالية باش يمكن تقد تدخل في حرب على الأرض مع الإتحاد السوفياتي
في المناطق الشمالية نتاع منشورية. ولكن البحرية نتاع اليابان كان عندها رأي اخر. كان تيبان ليها انهم
خصهم يتوسعوا في الجنوب ماشي في الشمال. البحرية باغا الياباني يتوسع في الجنوب في واحد الجزر صغيرة تما مشتتة. اللي كانت تتبان همزة ساهلة
يقدو يزربو عليها هاد الجزر الكثيرة لي كانت في الجنوب كانت تحت الاحتلال الاوروبي فهاديك الوقيتة كانوا طامعين وكانو طامعين
جزر الهند الشرقية الهولندية وحتى في الفلبين. اليابان حايرة ما بين استراتيجية في الشمال لي باغيها الجيش. واستراتيجية في الجنوب لي
باغيها البحرية فاش تافق الجيش مع البحرية ودارو هاد الوثيقة نتاع المبادئ الاساسية للسياسة الوطنية كان هاد الاتفاق
هذا واحد الحل وسط بيناتهم هاد تيقول لينا ان اليابان خاصها تدافع على المصالح ديالها وبقوة في المناطق الاسيوية
بمعنى اخر في الشينوا فالمعنى المخبع هنا تحت المصالح ديالها فالمناطق الاسيوية هي ان اليابان خصها توسع فالشينوا تيعاود يقول
ان اليابان خصها توسع النفوذ ديالها في البحار الجنوبية. خاصها توسع في الجزر الجنوبية بطريقة سلمية بين قوسين
صايم وفي نفس الوقت التحركات نتاع اليابان في الشمال خاصها تكون بمحاولة تفادي الدخول في حرب مع الاتحاد السوفياتي
تيقول لينا ان الجيش الارضي الياباني خصو يطور راسو ويحدت راسو ويجهز راسو باش يولي يقد انه يدخل فحرب مع الاتحاد السوفيتي
والبحرية اليابانية خصها تقوي راسها وطور راسها وتجهز راسها باش تولي قادة انها تقد تدخل في حرب مع الأسطول البحري الأمريكي
هاد هدا اللي اتفق عليه الجيش والبحرية فألف او تسعمية او ستة او تلاتين كان خطير
خطير لحقاش غادي يدخل اليابان فواحد السباق نتاع التسلح فنفس الوقت ضد الاتحاد السوفيتي وضد الولايات المتحدة الأمريكية
حيت فنفس الوقت تيدعو الإحتلال والتوسع فالشينوا واخا ما مكتوباش هاكاك. واخا خاصك غي تقراها ما بين السطور. اليابان دابا
لي عندو الريسك عالي انه فشي وقيتة غادي يدخل مع حرب مع الاتحاد السوفيتي في الشمال وفي نفس الوقت التوسعات ديالو في الجنوب ولى الريسك عالي انه يقد يدخل
الف حرب ضد بريطانيا اولا فرنسا اولا بعض الدول الأوروبية لخرى بل حتى ضد ميريكان. داك الإنتصار الألماني النازي
الصيف نتاع الف وتسعمية وربعين فأوروبا واللي هضرنا عليه فالحلقات السابقة كان عندو واحد التأثير كبير على التفكير الإستراتيجي نتاع اليابان ففجويي
بألف وتسعمية وربعين اخيرا الحكومة المدنية اا اليابانية غادي يطيحوها وغادي يعوضوا فبلاصتها واحد المجلس نتاع الوزراء
جديد اللي كانت عندو افكار عدوانية مجلس الوزراء جديد اللي كان باغي يدخل فتحالف مع المانيا وقوى المحور
اليابان دابا تيبان ليها ان المستقبل د اوروبا راه فيد المانيا والمستقبل د اسيا راه فيديها هي خاصها تحالف مع المانيا
هاد المجلس نتاع الوزراء جديد العدواني كان من الأهداف ديالو ولي كان مصمم انه غادي يحققها
هو انه غادي يسحق الشينوا بل كانوا حتى طامعين يزيدوا يتوسعوا في جنوب شرق اسيا. فراه فرنسا غارقة في المشاكل ديالها دابا مع هتلر
هولندا بدات تتضعاف تا هي بريطانيا تا هي غارقة في المشاكل ديالها يالاه تادافع على راسها فهاد الضعف هدا والمشاكل نتاع
الدول الأوروبية غادي يزعم اليابان ولات اليابان تتشاهى وتشجعات انها توسع في المستعمرات نتاع هاد الدول الأوروبية في جنوب شرق اسيا
منهم مثلا اللي كانت ديال فرنسا منهم ماليزيا اللي كانت نتاع بريطانيا جزر الشرق الهندية الهولندية اللي كانت تاع هولندا واللي
كانت عامرة بترول كان عندها واحد الخزان كبير نتاع نتاع البترول لي قلنا نتاع فرنسا حتى هي كان فيها مثلا المطاط لي هو كان واحد العنصر مهم
بالنسبة للاقتصاد الياباني التصنيع الياباني ديك الساعة وبطبيعة الحال واحد المجموعة كبيرة نتاع الاراضي الفلاحية نتاع الروس. فهاد الموارد الطبيعية كلها
كانت مهمة بزاف بالنسبة للاقتصاد الياباني ومع التقهقر نتاع هاد الدول الأوروبية اليابان ولى تيبان ليها ان متعاودش تعاود ليها هاد الفرصة هادي
هادي فخصها تزرب على هاد المناطق
هاد المجلس د الوزراء العدواني الجديد د اليابان باش يسكت المعارضة السياسية لي كانت عندو ديك الساعة غادي يصيب ما كان تيسميه ديك الساعة
بالبنية السياسية الجديدة. وكان اهم عنصر فهاد الوزارة الجديدة هو وزير الحرب. واللي كان ديك الساعة واحد العسكري مشهور
التاريخ د اليابان لي كان الاسم ديالو اليابان فالتوسع ديالها وسط الشينوا هاديك الساعة كانت لقات واحد المقاومة عنيفة
من تشيان كايشيك. هاد تشيان كايشيك هادا في المقاومة ديالو ضد اليابان كانت تدعمو فرنسا وبريطانيا وحتى الولايات المتحدة الأمريكية
كانوا تيصيفطو ليه المساعدات المالية بل حتى السلاح مرة مرة. كانت كذلك مقاومة في الصين من طرف دوك القيرلات الشيوعية الصينية
لي بدات تدير حرب العصابات الشينوا دابا عايشة فواحد غريبة كلشي مدابز مع كلشي لدرجة حتى واحد ما بقى عارف شكون
دابز مع شكون? اوروبا وميريكان تيعاونو باش يحارب اليابانيين في نفس الوقت عدد لدود نتاع الشيوعيين
فشينوا او تيحاربهم تما اليابان تا هي فنفس الوقت داخلة فحرب ضد او ضد القيرلات الشيوعية الصينية او نفس الشي عاوتاني
بالنسبة الشيوعية اللي داخلة في حرب مع تشيان كاشيك ومع اليابان. وزير الحربية توتجو هاديك الساعة كان عارف ان واحد وربعين
من الواردات نتاع الصين كانت تدخل ليها من واحد الميناء سميتو هاد الميناء كان اللي كانت واخداها فرنسا كان عارف
عاوتاني ان واحد وتلاتين فالمية من الواردات نتاع الصين كانت تتجي للشينوا من الهند عبر طريق بورما تسعطاش فالمية دالواردات كانت تدخل من
هونج كونج وغي جوج في المية فقط لي كانت تتجي عبر الاتحاد السوفياتي. كان تيشوف ان التوسع د اليابان في الجنوب ماشي غي
غادي يجيب النيابة للموارد اللي محتاجاها بل غادي يقطع الموارد على الشينوا غتولي الحرب ديالهم داخل الشينوا اسهل اليابان باش تسهال عليها
هاد القضية هادي قررات انها تحاول دير شي تعاون مع الاتحاد السوفياتي واخا هوما اعداء ديالها. كانوا بغاو يدخلوا فشي معاهدة نتاع عدم الاعتداء
باش يتهناو من الجهة نتاع روسيا متقولبهمش وغيقدو يتكونسونطراو كتر على التوسعات ديالهم في الجنوب. هاد التوسع ديالهم في الجنوب كانوا عارفين
انه غادي يجبد ليهم مشاكل كبيرة مع الولايات المتحدة الأمريكية. اليابان مكانتش باغا انها تدخل في حرب ضد الولايات المتحدة الأمريكية. ولكن في نفس
وقت ما كانتش مستعدة انها تسمح فهاد الخطط التوسعية ديالها في الجنوب. اليابان بدات تتوجد واحد الخطة اللي غتخليهم يدوزو
من لاندوشين ديال فرنسا يهرفو عليها يدوزو لماليزيا حتى لجزر الهند الشرقية الهولندية لي هي اندونيسيا دابا لي تنعرفو
فكيما تيبان فالخريطة الا لاحظتو هداك الخط الهجومي لي رسماتو اليابان كاينة الوسط ديالو الجزر نتاع الفلبين. والفلبين كانت متواجدة فيها
فاصلا ديك الساعة امريكا من واحد الناحية اليابان تيخططو انهم يدوزو من هداك الخط هداك ويحاولو ما امكن يتفاداو الفليبين
نتاع ميريكان ولكن فنفس الوقت كانوا خايفين يتقولبو لاحقاش الا مشاو ماهاجموش الفلبين وبقاو غي تيدورو عليها بهاديك الطريقة تيتفاداوها
القوات ديالهم غتكون معرضة الى قرارات ميريكان دير عليهم شي شي هجوم مباغت من الفلبين. هوما باغين يتفاداو ميريكان ولكن فنفس الوقت
حيت ما تايقينش فيها خايفين انها تقلب عليهم الطبلة وتولي هي لي غتهاجمهم فاش يدوزو من حداها. اليابان بدات تدرس كاع لي فيديها
شهور وشهور نتاع التخطيط والتفكير لقاو ان الدخول في صراع مع الولايات المتحدة الأمريكية فهاد اللحظة بالذات راه تقميرة وتقميرة
ويلا مشاو حتى دخلوا فحرب مع ميريكان خصها تكون واحد الحرب قصيرة حرب خاطفة فكلما طالت المدة كلما كانت الأمور ضدهم
فالمهم قلنا ان اليابان قررات فاللخر انها غادي توسع فالجنوب والجزر الجنوبية واخا هادشي قد يدخلها فصراع مع الولايات المتحدة الأمريكية
امريكية فاليابان فالشينوا ولات تتحاول انها تسد طرق الامدادات على تشيان كايشييك لي كان هو من اكبر الاعداء ديالها تما وغادي طلب من بريطانيا ان
انها تسد طريق بورما لي كانت تتوصل الواردات من الهند آآ للشينوا. بريطانيا بطبيعة الحال غادي ترفض هاد الطلب. فراه من صالحها ان الامدادات
تبقى تتوصل غي هو راه دابا راه يوليو الف وتسعمية وربعين ويلا عقلتو في الحلقات السابقة بريطانيا تالفة في المعمعة ديالها مع
هتلر ما مسالياش ميريكان كرد فعل على هاد التحركات اليابانية غتحاول تفرض عليها بعض العقوبات الاقتصادية ميريكان غادي دير واحد وغادي
البيع نتاع بعض الحوايج اللي هي اساسية بالنسبة لليابان مثلا بحال الحديد
وبحال الوقود نتاع الطائرات داكشي اللي غادي شوية للصناعة الحربية في سبتمبر الف وتسعمية وربعين غادي يدخل اليابان مع دول
محور بواحد الاتفاق تيتسمى الاتفاق الثلاثي اللي غيتجمعو فيه المانيا وايطاليا واليابان. كان تيآمن ان هاد العلاقة اللي دخل
فيها مع المانيا وايطاليا ولاو دول المحور غادي تردع شوية ميريكان وتخوفها وتخليها تفكر ميات مرة قبل ما انها تدخل فشي نزاع
ولا شي حرب مع اليابان حيت الا دخلت فحرب مع اليابان يعني راه دخلات فحرب مع المانيا وايطاليا هاد الاتفاق الثلاثي هادا اللي سناو عليه من البنود ديالو
وان اي دولة من هاد الدول المحور الى مشات حتى تعرضت لشي هجوم خارجي ولكن يكون شي هجوم من شي دولة ماشي اوروبية فراه
والاخرى خصها دخل وتعاونها سياسيا واقتصاديا وعسكريا. فبين السطور هنا المقصود بدولة خارجية غير اوروبية
باينة ان المعنى ديالها هو ميريكان تيلمحو على ميريكان. دابا تيقول صافي ميريكان را خلعناها شوية غادي تشد التيقار ديالها. ولكن
نتاع هاد الاتفاق الثلاثي كان عندو التأثير العكسي ميريكان ماشي غدخل تيقارها ميريكان غادي تشعل غتبدا غدير واحد الإتفاقية نتاع التعاون
تعاون مع هولندا غتولي تعاون هولندا الى هولندا وافقات انها متبقاش تصدر الوقود ديالها لليابان. ميريكان غادي تزيد الدعم ديالها للشينوا غادي
زيد ترفع القروض ديالها لشينوا بقيمة سبعين مليون دولار جديدة وفأكتوبر بريطانيا غادي تحل مزيان داك الطريق د بورما غدخل فتعاون مع
استراليا وهولندا باش يوليو تينسقو بيناتهم شي استراتيجية دفاع الا مشات تاعمات لليابان وهاجمات المصالح ديالهم في اسيا. وفي مارس الف وتسعمية
واحد وربعين الكونغرس الأمريكي غادي يدوز ما كان يسمى اللي فيها توعد انهم غادي يوليو يزيدوا القيمة نتاع المعاونات
ابريل الف وتسعمية وواحد وربعين اليابان باش ترد غادي تسني واحد الإتفاقية نتاع عدم الإعتداء مع الإتحاد السوفيتي الإتحاد السوفياتي لي كان
من اكبر الأعداء د اليابان ديك الساعة وهاد الإتفاقية الجديدة مع الإتحاد السوفياتي كانت بحال واحد الدليل قاطع على ان اليابان وميريكان راه مابقا ليهم
والو وغادي يدخلو فشي صراع دليل قاطع على ان اليابان عزلات الاستراتيجية نتاع الجنوب. ما غتخدمش ديك استراتيجية الشمال ما غتخلقش مشاكل
مع الاتحاد السوفياتي على طول عام الف وتسعمية وواحد وربعين العلاقات اليابانية الامريكية غادة وتتكفس عليها شوية بشوية
اليابان بدات تتأتر فيه شوية العقوبات الاقتصادية اللي دارتها عليه ميريكان بدات تتحس ان الدعم الامريكي لتشيان كايشيك راه متقل ليهم القضية
ديالهم فالشينوا اليابان غتحاول انها تعطي شي عرض
باش شوية تحسن العلاقات مع ميريكان العرض لي دارتو اليابان الميريكان هو الى ميريكان حبسات المعاونات ديالها فالشينوا
ايلا ميريكان رجعات التعاملات الاقتصادية بين ميريكان واليابان كيما كانت من قبل يعني يوليو يعاودو يبيعو لهم الحديد والبترول اليابان بدورها
غادي تخوي الشينوا ولكن غتخوي الشينوا خلال واحد المدة ديال خمسة وعشرين عام يعني واحد العرض تيضحك ميريكان
بطبيعة الحال غترفض هاد العرض الغريب. ما غيردش بصرامة. د امريكا كان باغي يخلي المفاوضات ديما كاينة. تبقى ديما محاورات بين
كانوا اليابان ولكن اثناء هاد الحوارات لي كانت مازالا قايمة بين روزفلت وبين وبين توديو بين اليابان وميريكان هتلر في اوروبا غادي
يلونصي عملية بربروصة ضد الاتحاد السوفياتي لي هضرنا عليها في الحلقات السابقة
هتلر كيما عدتو بدا هاد العملية هادي بلا ما يتشاور مع اليابان فالعلاقات الالمانية اليابانية ديك الساعة ما كانتش كانت علاقات بسيطة ما فيهاش شي تعاون
كون عسكري بل حتى التعاون السياسي بيناتهم كان قليل ولا مكاينش كاع كل وحدة منهم كانت تدير داكشي لي تديرو باستقلالية من طرف
اخر المهم اليابان مكانتش مدخلة فالبلانات ديالها فالحسابات ديالها ان هتلر غادي يبغي يزرب على الاتحاد السوفياتي اليابان غي وصلاتها
هاد المعلومة دابا غادي تعزز القوات ديالها في شمال المنشورية ولكن واخا هكاك كانت مزالة مصممة انها غتوسع في الجنوب اليابان
اثناء المحاورات ديالها مع ميريكان كانت باغا توصل لهداكشي لي باغاه غي بالسياسة ولكن ما باغا تنازل على والو طامعة انها تهرف على داكشي لي
غتهرف عليه بلا ما دخل في حرب مع مريكان ولكن الى ميريكان رفضت لها الطلبات ديالها فرها مستعدة انها تدخل في حرب مع ميريكان
او توصل فينما وصلات. اليابان غتبدا توسع في لاندوشين. فرنسا ايلا عقلتو راه طاحت آآ راها تحت السيطرة د المانيا
فرنسا را ما عندها ما تقول وألمانيا راها حليفة د اليابان. اه كيما شفنا في الحلقات السابقة اه المانيا فاش فاش طاحت فرنسا كانت خلات ليها
المستعمرات ديالها فالعالم ما خداتهمليهاش المهم اليابان اه فاش خدات من ولات القضية عندها ساهلة انها
جزر الهند الشرقية الهولندية ولى ساهل عليها انها تهاجم ماليزيا سنجابور بل حتى الفلبين ميريكان فهاد الوقيتة
تا كانت بدات تتفك وبدات تاديكودي الشيفيرات اه نتاع اليابان مواصلات اليابانية وكانت عارفة ان اليابان راها تتستعد باش دير شي هجوم
المنطقة ميريكان عارفة دابا ان اليابان راه تتستعد للحرب في حالة الى المفاوضات ديالها موصلات لوالو. فميريكان كيما قلنا كانت ديكودات المواصلات
يابانية فخمسة وعشرين سبتمبر الف وتسعمية وواحد وربعين ولكن الكود اللي ماكانش الكود العسكري كان الكود غي د المواصلات نتاع السياسيين
فالشفرة العسكرية د اليابان مغديكوديها ميريكان حتال من بعد. ميريكان دابا عارفة ان اليابان عوالة على خزيت. رد الفعل الأول
ديالها كان هو انه مجمدوا جميع الأموال اليابانية اللي وسط ميريكان
هولندا وبريطانيا غيتبعو تاهوما ميريكان تاهوما غادي يجمدوا الأموال اليابانية لي عندهم اليابان دابا في الخريف نتاع الف وتسعمية وواحد وربعين
راسها معزولة على كتر من تسعين فالمية د الحاجيات النفطية ديالها. اليابان غتقصح مزيان غطالب بواحد اللقاء كبير
مع الحكومة الأمريكية ولكن ميريكان غتلعب كبير غادي ترفض هداك اللقاء ولى تيبان ان الطريق نتاع الحرب غادا
زاد الاحتمال ديالها
في اكتوبر الف وتسعمية وواحد وربعين لي كان غي وزير الحربية هاديك الساعة في الحكومة هو لي غادي يتولى الحكم في اليابان وغاتولي الأمور
كلها فيديه اليابان دابا غادي تعطي واحد العرض جديد العرض جديد هو ان اليابان غتنسحب من لاندوشين غتنسحب من بعض المناطق
الطريق الصينية ولكن بشرط ان ميريكان مدخلش في المحادثات والمفاوضات السلام ما بين اليابان وما بين الصين الشرط الثاني بطبيعة الحال
الحال هو ميريكان خاصها عاوتاني ترجع العلاقات التجارية مع اليابان تحيد داك تجميد الأموال اللي كانت دايرة وما تبقاش مانعة داك التصدير نتاع
الموارد المهمة بالنسبة لليابان من ميريكان والشرط الثالث واللي كان حمق اكثر من الشروط الاخرى هو انهم غيطالبوا ميريكان دابا باش انها تساند
في الاستيلاء على جزر الهند الشرقية الهولندية ديال هولندا. غادي يلوح ليهم هاد العرض لحمق. وغيبقى طامع تيتسنى ان يمكن
ميريكان تقد توافق على شي شرط من هاد الشروط
ولكن في السر الحكومة اليابانية كانت حددات واحد الموعد نهائي واحد ولي هو خمسة وعشرين نوفمبر الف وتسعمية وواحد وربعين
الحكومة الامريكية عرفت بهاد الديدلاين عرفت بهاد الموعد النهائي واخا كان سري ما عارفينش اش تيعني عارفين فقط
ان هاد خمسة وعشرين نوفمبر راه واحد التاريخ مهم واللي غادي تقد تطرا فيه شي حاجة كبيرة عارف ان هداك الموعد راه مهم سير
دري ولكن معارفش اش غادي يطرا فيه. هادشي خلا انه فقد الثقة تماما في اليابان. ولى تيبان ليه ان اليابان راه غير
تتجر فالوقت مع ميريكان وفخمسة وعشرين راه ناوية دير شي هجوم عسكري كبير. واحد الحاجة اه اللي خصنا نعرفوها وهو ان الجيش
فهاد الحقبة التاريخية هادي وهادي غتفاجئكم كان ضعيف وضعيف بزاف مقارنة مع اليابان راه مزال مكايناش ديك ميريكان لي تنعرفوها دبا
ففي الخريف نتاع الف وتسعمية وواحد وربعين ميريكان كقوة عسكرية مكانش هي اقوى قوة عسكرية في العالم ماشي كيما دابا فالمهم قلنا روز فيلت
غادي يرفض المفاوضات مع اليابان وغادي يطلب من اليابان انها تنسحب كليا من الصين. صافي ما بقات هضرة. اليابان من جهتها غتعتقل
عبر هاد الرد الحاسم هادا بحال شي تصرفيقة فالوجه اهانة كبيرة ليهم وفستة وعشرين نوفمبر الف وتسعمية وواحد وربعين فنفس النهار
اللي رد عليهم روزفيلد بالرفض التام واحد الأسطول بحري قدو قد السخط كبير نتاع اليابان كان غادي تيزحف بشوية في المحيط
الهادئ بكل سرية ومتجه نحو واحد الهدف محدد هاد الهدف
كان هو القاعدة البحرية الامريكية اللي كانت هاد الحدث المشهور اللي كلشي سامع بيه في الحرب العالمية التانية ولكن
هادشي غيكون هو الموضوع ديالنا في الحلقة الجاية
فكما العادة شكرا بزاف على الإستماع والى عجباتكم الحلقة اشتركوا في القناة باش توصلكم الفيديوهات المقبلة. الى اللقاء

