مرحبا بكم في اول حلقة من
صلة علم الجينات او علم الوراثة
هاد خمسين عام اللخرة اللي هي علم الجينات او علم الوراثة كان من اهم انجازات المجال العلمي فتاريخ البشرية
دي ان ايه اللي هو الحمض النووي غادي يولي من اشهر الاشكال اللي كلشي تيعرفها اولا على الاقل سامع بها والمعلومات اللي عندنا
على الحمض النووي تضوبل تقريبا كل بضع سنوات. وهاد التطور ديالها غير تماما جوج د الحوايج كبار في تاريخ الانسان
المجال الطبي والزراعة. علم الجينات غير الطريقة لي تنشوفو بها راسنا. وتنشوفو بها الكائنات الحية لي دايرة بنا
تقاسم معانا كوكب الأرض
اجي نبداو بواحد القصة تنظن انها غتكون مقدمة زوينة لهاد السلسلة هادي دعلم الجينات. نسميو هاد القصة الجريمة الكاملة. القصة
حقيقية والبطل ديالها مجرم ولكن مشغلناش حنا فالسمية ديالو غنسميوه هنا عبد العالي عبد العالي كان حياتو كلها شفار ديال البنكات
ولكن غادي يشدوه وغادي يحكموا عليه بالحبس في ولاية ميسوري. السنة كانت الف وتسعمية وتسعين. وعبد العالي يسحاب ليه
خد جميع الاحتياطات باش تكون الجريمة ديالو كاملة. جا هو اخر كليان غادي يدخل للبنكة. اختار فرع ديال البنكة اللي هو بعيد على المدينة
لابس ماسك باش ميتشافليهش الوجه ديالو حتى شعرو صبغو بالكحل باش ميبانش الشعر لحمر ديالو عملية السطو ديالو نجحات ولكن
مادازتش حتى جوج د السيمانات جاو قرقبو عليه البوليس. المكلخ لاخر
خلا البصمات ديالو وسط البنكة. عبد العالي عندو سوابق. البصمات ديالو كانت عند البوليس. غادي يقارنوها بالبصمات الجديدة لي لقاوها في البنكة
وغادي يعرفوه هو مول الفعلة المهم لصقو الأب علي عشر سنين ديال الحبس وبحال اي حباس طالع ليه الروتين فراسو غادي يتبلى بالكارو
الف وتسعمية وتمنية وتسعين غادي ياخدو واحد العينة من الدم ديالو باش يزيدوها نتاع الدم اللي تياخدوه من الحباسة كاملين المهم عبد العالي
غيدوز عشر سنين ديالو وغادي يخرج من الحبس سنة الفين. غادي بعاد من ولاية ميسوري. وغادي يمشي لكاليفورنيا. وبما ان الخدمة الوحيدة لي
هي انه يشفر البنكات غادي يعاود يبدا يبلاني العملية الجديدة. عاوتاني غادي يعزل د البنكة لي بعيدة على المدينة
عاود اصبغ شعرو بالكحل غادي يعاود يلبس الماسك غادي يجي هو اخر واحد غيدخل للبنكة على اساس انه كليان
وهاد المرة غادي يسحاب ليه صافي عقب القالب وغادي يلبس الصباعيات
تيقول فراسو دابا ما عندهم كي غيديرو يشدوني. العملية ديالو غادي تنجح غادي يخرج. عارف ان البوليس غادي يتعطلو حيت المدينة بعيدة. غادي
شعل كويرو غادي يضرب ليه جوج مترات غادي يلوح لبوينتة في الباب د البنكة وغادي يركب في الطونوبيل
عبد العالي غادي يقصر مزيان ديك الليلة. قال صافي درت الجريمة الكاملة. ولكن ما غدوزش جوج سيمانات غادي يجيو البوليس
عقبو عليه عاوتاني
مصيبة هادي كيدرتو جبدتوني عاوتاني? البوليس غادي يجاوبوه بثلاثة د الحروف
دي ان ايه. سبابو في الحبس هاد المرة هي ديك البينتة د القارو لي لاح فباب البنكة. غادي يلقاوها البوليس. غادي يلقاو فيها الدفال ديال
ديالو غادي يجبدو منها غادي يقارنوها بهداك الدم لي خداو منو في الحبس هاديك المرة وغيلقاوها هي هي عبد العالي تقولب حيت حمار
المهم من هاد القصة كاملة لي بغيت نقوليكم الى كنتي غتكون شفار فالمغرب تبع معانا هاد السلسلة هادي وعرف شنو هي علم الجنان
باش ميقرقبوش عليك البوليس
اجي دابا نشوفو شنو هو هاد علم الوراتة اولا علم الجينات
علم الوراثة هو العلم المختص بالوراتة. شتي شحال ساهلة
او للعلم المختص بالصفات الموروتة
فاش تنشوفو الكائنات الموجودة على سطح الأرض من اصغر بكتيريا متتبانليناش كاع بالعين المجردة حتى لأطول شجرة كاينة مخبعة في غابة الأمازيغ
تيبان لينا انه كاين تنوع كبير بين العمى ولكن الا جبنا ميكروسكوب وبدينا نكبرو نكبرو
حتى نوصلو لمستوى د المواد الكيميائية الاساسية فتيولي يبان لينا انه كاين تشابه كبير بين جميع هاد الكائنات الحية
حية وراء هاد التنوع الكبير اللي تيبان لينا برا
كاينة واحد الوحدة لداخل كاينة تلاتة ديال الأفكار الرئيسية
لي واقفة عليها علوم البيولوجية ثلاثة ديال الأركان. الركن لول الالية. اولا الميكانيزم. الركن الثاني نظرية الخلية
والركن الثالث هو التطور
فاش تنقصدو بالركن الأول لي هو الآلية اولا الميكانيزم
فعبر التاريخ بزاف ديال الحضارات بزاف ديال المجتمعات وحتى دابا حتى دابا كاين بزاف ديال الناس تيآمنو بشي حاجة سميتها
القوة الحيوية وتيآمنو بأن القواعد لي تتحكم فهاد القوة الحيوية ماشي هي نفسها القواعد د الفيزياء والكيمياء لي
تتحكم في المواد الجامدة بحال الصخور والماء والهواء. فمثلا في الفلسفة الصينية والطب التقليدي الصيني هاد القوة الحيوية
نسميو هادشي وهداكشي علاش كاين ولا لي تيعلمك كيفاش غتحكم فهاد القوة الحيوية لي كاينة داخل الجسد ديالك. او عند الهند
والبوديين مثلا تيسميوها وتنشوفوها بزاف في نتاع الجابون اللي تفرج في مثلا وهاد القوة الحيوية
هادي متتشاف متتقاسش ميمكنلكش متلا تعمر شي براد ديال هاد القوة الحيوية وتعرض على شي جمك وتقوليه واش نكب لك شي كاس والعلوم
تترفض تماما هاد الفكرة هادي. ما كايناش شي حاجة سميتها القوة الحيوية ولا القوة الخفية في علوم البيولوجية
والبديل اللي كاين هو انه نفس قواعد الفيزياء والكيمياء اللي تتحكم في العالم الجامد هي نفسها قواعد الفيزياء والكيمياء
لي تتحكم في العالم الحي على مستوى المواد الكيميائية الأساسية
فمثلا شحال هادي يامات الطاعون فأوروبا الموت الأسود كان تيسحابهم ان الطاعون السبب ديالو هو الأرواح الشريرة ولكن فاش
من الطب عرفنا ان السبب ما هو لا ارواح شريرة ولا مولا حمص فالسبب هو بكل بساطة العدوى
فعلم البيولوجيا وفهاد السلسلة هادي عوض غنخدمو مصطلح القوة الحيوية ولا القوة الخفية غادي نخدمو مصطلح الآلية
اولا الميكانيزم ندوزو للركن التاني الركن التاني اللي واقفة عليه البيولوجيا وهو نظرية الخلية
نهار العلماء جابو المجهر وحطو تحتو واحد النسيج حي وبداو يكبرو يكبرو يكبرو بانت ليهم الخلية
فمن بعد علماء الأحياء غادي يتفقو على ان هاد الخلية هادي هي لبنة بناء الحياة الخلايا هي الياجورات باش مبنية
الحياة تماما بحال كيما ان الذرات هي اللبنات الاساسية في الكيمياء
مثلا في الشيمي فاش تنقولو عندنا جوج ضرات نتاع الهيدروجين وذرة نتاع الأكسجين تنتعاملو بالذرات على اساس انهم هما الياجورات باش
مبنية الشيمي فالبيولوجيا اولا علم الاحياء هاد الياجورات هادي هي الخلية
والجزء الثاني اللي كاين فهاد نظرية الخلية وهو ان جميع الكائنات الحية اللي تنعرفوها فالأصل ديالها مكونة من خلايا بدون استثناء
وجميع الخلايا تتجي من خلايا اخرى. فالخلية ماشي غي تدير وتتبان. خلية ديما تتجي من خلية اخرى. غادي نعاودو
نهضرو مزيان على هاد النظريات الخلية
في الحلقات المقبلة
الركن التالت نتاع البيولوجيا وهو التطور
فجميع الكائنات الحية على سطح الأرض مرتبطة ببعضياتها فواحد الشجرة نتاع التطور كبيرة وأي جوج كائنات خديناهم من هاد
الجرة هادي كيما بغا يكون الفرق بيناتهم نقدو نبداو هابطين في الفروع نتاع هاد الشجرة حتى غادي نوصلو لواحد السلف مشترك بيناتهم
اذن الكائنات الحية كلها مرتبطة ببعضياتها البعض فهاد الشجرة هادي
والتطور مبني على واحد القضية سميتها التوريث مع التعديل. ولا التوريث مع التغيير
فنتا تتورت الجينات للجيل اللي جاي موراك ولكن ديما كيكون واحد التعديل ولا واحد التغيير
ويلا زدنا مع هاد التوريث والتعديل
فكرة الانتخاب الطبيعي ولا الانتقاء الطبيعي
فمن بعد واحد المدة زمنية طويلة
غيقد يولي عندنا هاد التنوع الهائل دالكائنات الحية اللي تنشوفوه دابا
اجي نرجعو دابا لعلم الوراتة علم الوراتة تيفسر لينا القواعد والقوانين لي تتحكم فكيفاش الخصائص نتاع
الحي غادي دوز من الجيل ديالو للجيل اللي موراه
خصائص بحال مثلا اللون د الشعر واش صفر? واش حمر? واش كحل الراس? بحال لون البشرة
واش حمر واش بيض
واش كحل? واش خرواني? بل حتى الشكل د الراس. واش راس الطارو ولا راس المقلة? وحتى الطول والتبوقيصة
فعلم الوراتة هو اللي تيورينا كيفاش هاد الخصائص تدوز من جيل الجيل اللي موراه
اجي نشوفو دابا شوية التاريخ نتاع كيفاش بدا علم الوراثة
اول نبتة تنعرفوها طرات ليها عملية التهجين هي التمر غادي يديروها قدماء المصريين تقريبا هادي واحد خمسالاف سنة
فكانوا تيخلطو بين نوع نتاع التمر ونوع اخر باش يحسنوا ديالو
واول حيوان تنعرفوه دارت ليه عملية التهديب هو العود
فمن شحال هادي والناس باغا عود يكون تيسمع الهضرة
يكون قوي ويكون سريع فكاين ادلة اللي تتبين لينا ان هاد القضية هادي كانت تدار هادي شي ربعالاف سنة فالمناطق الاسيوية كانوا تيجمعو
عودان وتيديرو لهم السباق ولي ربح كانوا تيدوزولو النسل ديالو اكثر فراه من شحال هادي من نهار عرفت الناس ان
تدوز بالوراتة بدات تتساءل على شنو هي القواعد والقوانين لي تتحكم فكيفاش تتورث هاد الخاصيات هادي
مثلا الفيلسوف اليوناني الشهير ارسطو كان تيقول ان المسؤول الرئيسي على هاد الخاصيات الوراثية بالنسبة للانسان هو
المنوي ديال الذكر ولكن السائل المنوي نتاع الدكر ما كاملش مزيان دم الحيض نتاع المرا هو لي تيرتبو هو لي تينضمو
ارسطو كان تيقول ان المنيا دالراجل هو المسؤول الرئيسي
وأن الدم نتاع المرا تيرتبو وتينضمو وتيعاونو. هاد ارسطو هذا كانت الأفكار ديالو مأترة بزاف على الميدان العلمي
تقريبا شي الف وخمسمية سنة مرممات. وبزاف د العلماء فاش كانوا تيديرو التجارب ديالهم. كانوا تيحاولو يعزو النظرية د ارسطو. فواحد
عالم هولندي مثلا في القرن سبعطاش سميتو
غادي يخترع الميكروسكوب غادي يراقب الحيوانات المنوية تحت المجهر ديالو وبما انه متأثر بالفكر نتاع ارسطو غادي يبقى يبرقق مزيان
فعينيه ويبرقق ويبرقق ويبرقق فعينيه حتى غادي يبان ليه فراش د الحيوان المنوي لداخل الجسد نتاع بيبي صغير مكمش على راسو
من موراه غادي يجي واحد العالم اخر سميتو غادي يراقب الحيوان المنوي تحت المجهر
ما غيبان ليه لا بيبي لا مولا حمص ولكن فاش غادي يراقب البويضة نتاع المرا غادي يبان ليه وسطها
بيبي مكمش على راسو تما وغتبدا الحرب بين جوج نتاع الطوائف د العلماء. الطائفة تتقول البيبي مخبع في الحيوان المنوي. وطائفة تتقول
البيبي مخبع في بويضة المرأة
شكون غنتيقو فيهم دابا? هاديك الساعة فهولندا كانت التجارة نتاع زهرة توليب منتشرة بزاف وكانوا التجار ديالها ديما تيحاولو
ويحسنوا من الجمالية ديالها
واللي تيزرعوا هاد زهرة التونيب لاحظوا واحد القضية
فمنين تتهجن زهرة حمرا مع زهرة بيضا تتعطينا زهرة فنيدية الا كانت الزهرة اللي غتلعب دور الذكر حمرا
واللي غتلعب دور الانتى بيضا
النتيجة زهرة فنيدية ويلا عكسنا الأدوار وولات الحمرا تتمتل الأنثى والبيضة تتمتل الذكر النتيجة كذلك زهرة
كيما كان الذكر او الأنتى النتيجة تتخرج لينا فانيديا. او هنا غادي يستنتجو انه كاينة مساواة بين الذكر او النتا
في الخصائص الوراثية لي تتورث ولكن تاهوما غادي يكون عندهم واحد المشكل في التحليل ديالهم فبما ان النتيجة خرجت فنيدية
غادي يتخايلو القضية بحال الصباغة في الصباغة مثلا فاش تتخلط اللون الحمر مع اللون البيض تيعطيك اللون الفنيدي
فهما تخايلوها بحال الصباغة ان المحددات الوراثية نتاع الدكر تتخلط مع المحددات الوراثية نتاع المرا وتيتعبزو مزيان
حتى تيولي ما يمكنلكش تعاود تفرق بيناتهم من بعد. بحال فاش تيولي عندك اللون الفنيدي ما تقدش تعاود تجبد منو اللون الاحمر واللون الابيض. وهادي هي الفكرة
اللي غتولي شائعة بين العلماء هاديك الساعة ان المواد الجينية تتخلط مع بعضياتها تتعبص مزيان وما يمكنلكش تعاود تسترجعها
دابا شكون اللي غادي يصحح لينا هاد الخطأ هادا
هنا غادي يجي واحد الإنسان عظمة في تاريخ علم الجينات تيتسمى
هاد هدا غادي يدير واحد المجموعة كبيرة نتاع التجارب الدقيقة لي غادي يخدم فيها النبتة نتاع الجلبانة. باينة عليه يمكن تا هو كان مبلي بالطواجن
نتاع القوق والجلبانة
النتيجة نتاع التجربة ديالو غادي تبين لينا ان العوامل الوراثية جسيمات لي تتبقى ماشي شي حاجة لي تتخلط وتتمسح
فهو اللي غادي يصحح هاديك الفكرة نتاع الصباغة اللي كانت دايرة ديك الساعة فغادي يبين لينا ان هاديك الزهرة نتاع الفنيدية راه مازال مخبع فيها
اوامر الوراتية نتاع الحمر والعوامل الوراثية نتاع البيض. ولي غادي يمكن ليها تبان في الجاية. غادي نهضرو بالتفصيل على التجارب
في الحلقات الجاية ولكن وخا هكاك بقا ديما الغموض طاير على الميكانيزمات والآليات لي تتحكم فهاد المادة الوراثية
كيفاش هاد القضية هادي? كيفاش تطرا على المستوى الميكروسكوبي? فغتبقى القضية هاكا حتى لمنتصف القرن العشرين
عاد غادي يتعرفوا العلماء
على ان المادة الوراثية مادة كيميائية غادي يسميوها الحمض النووي. دي ان ايه. بسبب عبد العالي في البنيقة
في الحلقات الجاية نتاع هاد السلسلة هادي
غادي نحاولو نهضرو بالتفصيل على الجينات وكيفاش تتخدم بطريقة مبسطة اللي نتمنى يفهمها كلشي واخا غتكون بزاف دالصعوبات بسبب
الجهل ديالي بالمصطلحات العلمية بالعربية
غادي نهضرو على كيفاش نفعاتنا هاد الجينات
على التطبيقات ديالها في الميدان العلمي كيفاش كانت هي من اهم الحوايج اللي تتعزز نظرية التطور وكيفاش التطبيقات ديالها غادي تحسن
من الحياة الشخصية ديالنا كبشر. في المجال الطبي والزراعي
فشكرا على الاستماع ويلا عجبكم الفيديو ديرو وفرقوه باش تعم الفائدة نتمنى نشوفكم هنا في الحلقة الجاية
فاش غادي نهضرو على منديل وعلى التجارب ديالو بالتفصيل. الى اللقاء
