مرحبا بكم في حلقة جديدة من سلسلة تاريخ ملوك الفراعنة. الحلقة اللي فاتت هدرنا على اكتشاف مقبرة
التوت عنخ امون وهدرنا على الأحداث لي جمعات كارنرفو مع والمجهودات الكبيرة لي دارو باش يلقاو المدخل نتاع المقبرة. اجي
دابا نكملو ونشوفو اشنو طرا من بعدما دخلو للمقبرة. العلاقة لي كانت بين كارناربو وبين كارتر كانت واحد العلاقة فشكال. كارتر كان
حرش فقير وخلوي كان العكس كان بوكو حبة كان كان انسان قاري بزاف وواعي وراقي ولكن
اخ امون غادي يجمع بيناتهم او غدي اتكون بيناتهم علاقة صداقة قوية هاد الجوج غدي اتاخدوا واحد القرار غالط اللي غدي اندموا عليه
من بعد فاش لقاو المقبرة مبغاوش الصحافة تبرزطهم بالاسئلة والاستجوابات والاضواء والتصاور وصداع الراس فكروا الا خلاو
الصحافة كلها تكب مغاديش يقدرو يخدمو فخاطرهم غادي يقررو انهم غادي يعطيو الحقوق نتاع القصة نتاع
انا لصحيفة وحدة بريطانية. جورنال واحد او سدات مدام. فمغاديش يديرو استجوابات. مغاديش يعطيو حق التصوير حتى لشي
لاخر وبطبيعة الحال الصحافة المصرية حتى هي داخلة فهاد المعمعة تا هي ما غاديش يسوقو ليها. الصحافة المصرية واحد من اهم الأحداث واهم
اكتشافات في العصر الحديث نتاع مصر وما قاداش لا تجي تاخد استجوابات لا تاخد تصاور لا تقول حتى السلام فبطبيعة الحال المصريين غادي يفهموا
هاد القضية انها استعمار فأبشع الوجوه ديالو ماداروش هاد القرار هدا على الفلوس ما محتاجينش للفلوس
الهدف ديالهم كان هو فقط يتكونصونطراو على الخدمة ديالهم بلا تبرزيق. المهم غادي يبداو عملية استخراج الكنوز الأترية لي كاينة وسط المقبرة
غادي ينقيو اللولة لي حدا المدخل وغادي يلقاو بزاف د الأشياء لي كانت روعة اول مرة غادي نشوفو بالضبط الفرعون المصري اشنو هي الحوايج
لي كانت تتدفن معاه او من اغرب الحوايج لي لقاو تما هي الزيت سبعة وستين خابية عامرة بزيت مقدسة ففرعون فاش كان تيتدفن
تيدفنو معاه سبعة دالأنواع نتاع الزيوت المقدسة. الزيوت اللي كانت تتخدم فعملية التحنيط. الزيوت اللي كانت تتخدم فعملية التجميل. وزيد وزيد
في عهد الفراعنة هاد الزيوت كانت نادرة والقيمة ديالها غالية بزاف وكانوا تيعتاقدو ان فرعون غادي يحتاج هاد الزيوت هادي فالعالم
اخر فاش غادي يعاود ينوض من الموت. الفراعنة كانوا تيآمنو بيلا مورا الموت كاين واحد العالم اخر لي هو استمرارية لهاد الحياة هنا
وفرعون فاش غادي ينوض غادي يحتاج الأشياء اليومية ديالو وهذا هو السبب علاش كانوا تيدفنو تقريبا الممتلكات ديالو كلها معاه المقبرة
امون لقاوه مدفون معاه حتى دوك العربات لي تيجرها الخيل دوك العرش ديالو حتى هو لقاوه مدفون تما توت عنخ امون كان تولى العرش
على عشر سنين العرش ديالو كان واحد الكريسي صغيور مدهب المهم جبدو بزاف د الحوايج داكشي كثير الغريب فهاد المقبرة هادي ما لقاو فيها حتى شي اثار
ولا شي كتابة تدل على شكون هو الأب ولا الأم نتاعتو تاع نخ آمون وهادشي لي خلا كارتر من بعد سنوات وسنوات لي خدات ليهم باش يجبدو هادشي
كلو يقول لينا توت عنخ امون هرب مني فلقاو بزاف د الممتلكات ديالو ولكن ملقاوش بزاف على الحياة ديالو نرجعو دابا لهاد
عملية الاستخراج العملية كانت صعيبة وخدات ليهم بزاف نتاع الوقت متلا كنت بزاف د الحوايج لي مصنوعة من الخشب محطوطة تما لآلاف السنين
فكانوا تيخافو غي يحركوها ولا يقيسوها بشي طريقة ماشي هي هاديك تقد تفرتت ليهم فيديهم. وكارتر غادي ياخد الوقت الكافي ديالو باش يكمل هاد المهمة
المهم دابا غادي يوصلو لغرفة الدفن فين غادي يكون محطوط التابوت نتاع توسعة نخ اموني هاد غرفة الدفن كانت صغيرة كانت مضيقة فاش حلو الباب
غادي يتفاجؤو بلا تقريبا ملاصق مع المدخل نيت كاين واحد الحيط مدهب مغطي كلشي متتبان ليهم تا شي حاجة خرى غي حيت مدهب فوجهو
من بعد غادي يعرفو بلا هداك الحيط را هو واحد الضريح كانوا دايرينو مغطيين بيه التابوت. الحيط بطبيعة الحال ماشي كلو دهب فكان خشب
من الداخل ومصبوغ بالدهب من برا هاد الضريح المدهب كان واخد نتاع الغرفة كلها تقريبا طول وعرض وارتفاع وغادي يلقاو مشكلة
كي غيديرو يخرجوه من الباب الضريح ماشي يدخل ولكن تبنى داخل الغرفة. فضروري خصهم يقطعوه بياسات ايلا بغاو يخرجوه. بطبيعة الحال هاد العام
عملية غتاخد وقت كبير عاوتاني بما ان لداخل ديالو خشب فغادي يخافوه يتهرس دغيا ولا غادي يتفرتت المشكل لاخر لي كان هو ان هادوك لي بناو
والضريح وسط الغرفة يامات وتوت عنخ امون السقف ديالو الغطا الفوقاني كانوا حاطينو مقلوب غادي تكوانسا مزيان مع الوقت وغيولي صعيب
على يحيدو هاديك القبة الفوقانية د الضريح. المهم كارتر غادي ياخد وقتو كامل او شوية بشوية غادي يقسمو هداكشي او غادي يخرجوه. فاش غادي يساليو
ويخرجو هاد الضريح غادي يلقاو مفاجأة. وسط هداك الضريح كان ضريح اخر عاوتاني مصيبة هادي. الضريح التاني تا هو نفس الطريقة
تشب من الداخل ومغلف بالدهب من برا. غادي يحيدو الضريح التاني عاوتاني. او مفاجأة. وسط الضريح التاني كاين ضريح تالت عاوتاني. القضية
بحال البصلة قشرة مور قشرة المهم غادي يحيدوه تا هو وغادي يوصلو للتابوت التابوت حجري لي باينة انه مزال معمرو تحل مزال
الخاتم ديالو تما مسدود مامهرسش دابا راه تيتسناهم لداخل هاد التابوت الحجري حتى هو لقاو فيه واحد المشكل
كلا هداك الغطا نتاع التابوت الحجري لي كانوا تيصيبوه طاح ليهم وتهرس فغادي يعاودو يلصقوه وغادي يصبغوه من الفوق باش
تبعو الديفو لي فيه خاف الا هزو لغطا التابوت هكاك غادي يعاود يتهرس ليهم فيديهم فغادي ياخدو مدة وهوما تيحاولو يدوزو الكوردات والسناسل
شوية بشوية تحت هداك الغطا باش يهزوه بواحد الطريقة لي مغاديش يتهرس فغيبداو يطلعو هداك الغطا بالكوردات والسناسل بشوية بشوية
وهنا غادي طرا مشكلة عاود الحكومة المصرية كانت كاعية مزيان كاعية بلبيان الصحافة ديالها معندهاش الحق تدخل تصور وتشوف هداكشي
ولي زاد كب الملحة على الجرحة غادي يديرو واحد الحفلة باش يفرحو بفتح المقبرة غادي يعرضو فيها غي على النقالزة
عيالاتهم ما غادي يعرضوا على تا شي واحد مصري ومصر خدات هاد القضية كإهانة وغادي يبدا التبرزيط مصر غادي تحاول تدخل صحة غادي يقول
اليوم انا ميمكليش نخدم فهاد الظروف وغادي يدير اضراب. كارتر غادي يوقف والغطا نتاع التابوت لي هضرنا عليه قبيلا مزال معلق فسما. الحكومة المصرية غتقول
كارتر ما عرفتي والو في التكرير. غادي يجيو غادي يسدو الباب د المقبرة وغيقولو ليهم هادي المقبرة ديالنا. ما يدخل ليها تا شي واحد دابا
ملكية نتاع الحكومة المصرية
المهم غادي دوز واحد المدة وغتهدا الأمور غادي يعرف الخطأ اللي دار الحكومة المصرية تا هي غتعرف بيلا ما كاينش شي منقب اخر اللي
ويؤهل كتر من كارتر باش يكمل هاد الخدمة هادي. فغايعاودو يحلو الباب وغادي يرجعو يكملو المهمة ديالهم. ولكن فهاد الأثناء هادي
غادي يموت الموت نتاع غادي يخلق واحد الضجة كبيرة وغادي تبدا واحد الموجة غريبة نتاع الإشاعات
غادي ينتشر واحد تنظن انكم سمعتوه من قبل سميتو لعنة الفراعنة. السبب نتاع هاد الإشاعات هادي هو ان حقوق
قصة توت عنخ امون كانت مبيوعة لجورنان واحد كيما قلنا قبيلا الجورنانات لخرين معندهم علاش يكتبو متيديرو استجوابات متياخدو تصاور
ولكن ضروري خصهم يكتبوا شي حاجة على الموضوع فغي مات كارنرفو بدات هاد الإشاعة دلعنة الفراعنة كتبات عليه الصحف نتاع جوج دريال وبما ان الناس عزيز عليه
هادشي عزيز عليها المايسترو وبحال هاد الخريف. وغتولي الصحافة فين ما مات شي عامل ولا شي منقب تيختالقو حجايات واساطير على الظروف دالموت
ديالو ولكن الى قسمنا عدد الوفيات على عدد العمال لي كانوا خدامين تما هاديك الساعة النسبة عادية متتختالفش تماما على
خدينا بشكل عشوائي مجموعة ديال الناس وشفنا شحال من واحد فيهم غادي يموت. فراه طبيعي واحد من الخدامة غادي يموت يا بكسيدة يا بسكتة قلبية. داكشي عادي
ولكن الصحافة معندهاش علاش تكتب فبدات تتختلق قصص واشاعات لي مكيناش
والمضحك هو انه لدابا لحد الآن مازال كاينين شي ناس تيآمنو بهاد القضية دلعنة الفراعنة
فالسبب ديال موت نتاع كان سبب طبي معروف. ماشي شي ميستار هو تقولب في الموتى ديالو ولكن ماشي شي حاجة لي فيها السحور. السيد كان تيحس
تم جرح راسو عضاتو ناموسة راكم عارفين الناموس فهاديك المناطق ديما تيكون هاز الامراض فغادي تعفن ليه الجرحة ديالو وغادي يموت
المهم كارنر غادي يموت وكارتر دابا خاصو يكمل الخدمة بوحدو داك الغطا لي كان معلق لحسن الحظ ماتهرسش فغادي يعاودو ينزلوه وكيما طرا في الأضرحة
كانوا تيحيدو ضريح تيلقاو واحد وسطو بحال البصلة تابوت تا هو لقاوه بنفس الطريقة لقاو تلاتة التوابت واحد وسط واحد تيحلو اللول تيلقاو التاني
هاد التوابيت كانت مسدودة مزيان لاصقة فكان صعيب يحلو هداكشي بلا ميخسروه فغادي ياخدو وقت طويل غي باش يحلو هاد التوابت هادي والداخل
غادي يلقاو هداك التابوت المشهور لي كلو مصايب من الدهب والاحجار الكريمة. التابوت في قمة الجمال. تابوت روعة
بحالا يلاه تدفن البارح بحالا ركب فشي كبسولات الزمان تلتالاف وتلتمية سنة وجا طل علينا. تابوت فيه كتر من مية وعشرة كيلو نتاع الدهب
غادي يحلو هاد التابوت المذهب وهنا غادي نلقاو مشكلة عاوتاني مصيبة هادي المومياء وسط التابوت ولكن دايرة بها شي حاجة معلكة
مزيان نهار الدفن ديالو كانوا كبوا هاديك الزيوت المقدسة على الكسدة ديالو وهاديك الزيوت دابا كرمات ولات بحال المسكة
تلتالاف وتلتمية عام وهي هكاك
والفرقة ديالو غادي يحصلوه دابا. ما عرفوش كي غيديرو يجبدو هاد الجثة. وبداو تيجربو بزاف ديال الطرق. مثلا خرجو التابوت لبرا
حطوه تحت الشمش لواحد المدة طويلة لعل وعسى هاديك الزيت المعلكة تدوب ما صدقاتش كارتر من بعد غادي يدخل شي صفايح نتاع الزنك لداخل
وغادي يبدا يسخنهم بالعافية من الفوق بحال السدور. لعل وعسى الحرارة دوز لتحت للصفايح ودوب هداك العجب. القضية مصدقاتش. المهم فلخر
غادي يضطرو انهم يقطعو هداكشي لي معلك
بالمطارق والمسامر بحالا تيقطعو طرافيت جبل كلوبان
او نصبرو شوية كانوا يمكن يقدو يلقاو شي حل باش يدوبو هداكشي. ولكن مبقا صبر. باغيو يجبدو تو تعانق امون دغيا دغيا. المهم
دابا وصلوا للمومياء نتاع توت عنخ امون لي كانت ناعسة مرتاحة شادة روبو هادي تلتالاف او تلتمية عام هاد المومياء غادي يديرو
عليها بزاف د الفحوص العلمية والطبية فحوص مكثفة. والنتائج ديالها غادي تخلي المختصين يخرجوا ببزاف د النظريات. على كيفاش مات
توت عنخ امون. الحلقة الجاية الجزء الرابع والاخير نتاع توت عنخ امون. غادي نهضرو على اكتر هاد النظريات منطقية وغنشوفو الاحداث
لي طرات قبل ومن بعد الممات نتاع توت عنخ امون لي تتعزز هاد النظرية هادي. الحلقة الجاية غادي نعاودو نبشو فآهات التاريخ او
القصة الحزينة نتاع هاد الملك الصغير
ايلا عجبكم الفيديو كليكيو على صابوني ووزعوه باش تعب الفائدة. الى اللقاء
