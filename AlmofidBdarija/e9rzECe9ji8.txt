اليوما بغيت نركب معاكم فآلة الزمان ونمشيو نشوفو الجرائم ديال واحد السفاح لي تيتعتبر اشهر سفاح داز في التاريخ. غنشوفو واحد
السلسلة نتاع جرائم القتل لي دات العقل نتاع الصحافيين ونتاع المحققين ونتاع كتاب الجريمة وكتاب الرعب لمية وخمسة وعشرين سنة
هاد السفاح هدا على الرغم من انه اشهر سفاح في التاريخ الا اننا لدابا مزال متنعرفوش الهوية الحقيقية ديالو والاسم لي تشهر
هربيه وتطلق عليه هاد المدة كلها هو جاك السفاح جاك اليوما غنشوفو نتاع الجرائم ديال
كيما طرات فالحقيقة كيما قيدوها البوليس او كيما قيدوها اطباء التشريح او الطب الشرعي غنحيدو منها الإشاعات
والمعلومات الزائفة اللي جات في الأفلام وكتب الرعب فلي قلبو هشيش ميطلعش معانا فآلة الزمن اليوم راه المشاهد غادي تكون بشعة يلاه
طلعو الكم ديال المونطو شعلو البيبا سخنو بيها الصدر ديالكم غي ماديروش فيها شي حاجة تدوخ لبسو الطاقية نتاع شارلوك هولمس ويالاه نتساراو
دروبا المظلمة الباردة المضببة ديال لندن عام الف وتمنمية وتمنية وتمانين. وخا عدد الضحايا ديالو ممعروفش بالتدقيق
ولكن اغلب السلطات والمختصين متافقين انه واحد خمسة دالعيالات اللي تقتلوا ما بين واحد وثلاثين غشت وتسعود نوفمبر في عام
الف وتمنمية وتمنية وتمانين في الجهة الشرقية نتاع لندن واحد البلاصة تتسمى متافقين ان هاد الخمسة كانوا بدون شك ضحايا
نتاع جاك السفاح. كاين مصادر اخرى لي تتزيد واحد الضحية سادسة. كاين بعض النظريات لي رفعات العدد حتى لحداش الضحية. وكاين لي زادو كاع على هاد
العدد وجمعوا جرائم اخرى بزاف اللي طرات فهاديك البلاصة سنة الف وتمنمية وتمنية وتمانين ولكن المختصين وهادا هو اللي تيهمنا حنا متافقين على ان
الخمسة دالضحايا اللي غانهضروا عليهم اليوم بدون شك ضحايا جاك السفاح والسبب نتاع هاد الثقة هادي هو ما يسمى فالطب الشرعي
اولا طريقة العمل فكاين تشابه كبير فطريقة العمل نتاع هاد الجرائم بخمسة هاد خمسة الضحايا كانوا كلهم
خدامين في الدعارة كلهم داعرات في الأحياء الفقيرة نتاع الطرف الشرقي د لندن. عملية القتل بخمسة طراو بالليل. وما كان حتى شي دليل
نتاع الاغتصاب لا قبل لا من بعد الجريمة. هاد خمسة د الجرائم الوحشية ديالهم كانت غادة وتتزاد من جريمة لجريمة حسب الترتيب الزمني
كان تصعيد في الوحشية من ضحية للضحية لي موراها. وهاد القضية تطرا بزاف في جرائم القتل المتسلسلة. هاد خمسة الضحايا كان الفقر ديالهم
وحب الخمر لاح بيهم لمخالب الدعارة كلهم كانوا في متوسط العمر ديالهم كلهم كانوا بيضات ولكن هدا ماشي مهم حيت الأغلبية
وكانت عا ديك المنطقة بويض احياء لندن الشرقية الفقيرة هاديك الساعة كانت عامرة بالزماكرية اللي جايين من ايرلندا واليهود اللي هاربين من
روسيا فكان الاقتصاد طايح مزيان والصراعات الاجتماعية والدينية والعرقية طالعة بزاف فهاديك المنطقة. يلاه نترو نترا من
زيرو الطاقية د شارلوك هولمس ويلاه نشوفو مسرح الجريمة. الضحية الأولى كان الإسم ديالها تكتشفات
الجثة ديالها فواحد وثلاثين غشت لقاوها متكية على الظهر ديالها الصاية ديالها مهزوزة مدبوحة من عنقها جوج د المرات دبحات
ومطعونة في الكرش ديالها تحت بزاف ديال المرات. بعض الطعنات كانت غارقة بزاف. لدرجة المصارن ديالها تيبانو شوية خارج
منين الطبيب قلب الجتة ديالها جوايه الربعة ديال الصباح غادي يقلب الحرارة دالجتة ديالها وعرف انها ماتت يلاه هادي نص ساعة
عيط لمول الكوتشي
يلاه نركبو دابا نمشيو نشوفو مسرح الجريمة التانية. الضحية التانية كان الإسم ديالها اني تشاب من. الجتة ديالها لقاوها مع الستة
ديال الصباح نهار تمنية حتى هي مدبوحة من عنقها جوج ديال المرات. الطبيب الشرعي غادي يقول ليهم الدبحة كانت من ليمن ليسر
فالاتجاه نتاع الذبحة يقد يقول ليهم واش السفاح دبحها من القدام ولا من اللور? هادشي الى عرفناه واش عسري ولا يمني? الضحية
شاك من تا هي لقاو الصاية ديالها مهزوزة. الكرش ديالها مشرقة مصارنها. مدليين برا. والرحم ديالها مكاينش تما
السفاح خدا الرحم ديالها كنصب تذكاري كميدالية اثناء التشريح لقاو فيها طباعي نتاع الضرب ولكن الطبيب غادي يقولينا انه
هاد الطباعي طراو قبل عملية القتل بشحال. فالطباعي عادة متيطراوش مورا الموت. فاش تيوقف القلب ومتيبقاش يضخ الدم متيبقاش
مع هداك الدم لي تيصيب لنا الطباعي. الطباعي نتاع الضرب لي فيها يمكن معندهومش علاقة بالجريمة وطراو مدة طويلة قبل هاديك النهار. لحقاش كيما قلنا
الجلدة نتاع الميت ما تيكونش فيها رد فعل حيوي. من بعد الشهود غادي يشهدوا بيلا شافوا دابزات مع شي واحد في البار. السيمانة اللي فاتوا
هادشي تيفسر لينا الطبايع لي فيها. معندهومش علاقة بجاك السفاح. فالمهم طريقة العمل نتاع جريمة لي دارت على نفس
طريقة العمل اللي دارت على نيكولس ومن المستبعد تماما ان تكون تقتلات بسبب داك اللي دارت فالفار السيمانة اللي فاتت
من بعد الضحية التانية غادي يدوز تقريبا شهر السكات
جاك السفاح متحركش ولكن فتلاتين سبتمبر غادي يلقاو الجتة نتاع الضحية التالتة والإسم ديالها هاد المرة هو اليزابيث
الجثة نتاع غادي يلقاوها مع الوحدة ديال الليل. ولكن هاد الحالة هادي كانت مختلفة على الحالات لي سبقو بجوج. الضحية
بوحة دبحة وحدة الصاية ديالها هاد المرة ما مهزوزاش والكرش ديالها ما فيها حتى شي اثار نتاع الطعنات. هنا علاش البوليس
غادي يربطو هاد الضحية بالضحايا جوج لخرا. على الرغم من ان طريقة العمل تتبان شوية مختلفة. يلاه نشرو نثرات ويلاه نسولو
باش نفهمو علاش بزاف ديال الشهود قالوا بلا راه شافو الضحية فنفس البلاصة لي تقتلات فيها ما بين الحداش وطناش وخمسة وربعين د الليل
شافوها مع شي راجل. واحد من الشهود غادي يقول لينا راه شافهم تيتباوسو في الدرجة د الباب. شاهد تاني كان خدام مع البوليس تيقول لينا
شافها مع الطناش ونص دالليل كانت مع شي راجل وهداك الراجل كان هاز شي حاجة فيديه مغلفها بالجورنال الطول ديالها تقريبا شي خمسين سنتيمتر
الشهود العيان شي حاجة مهمة بالنسبة للتحريات ولكن ماشي ديما ففهاد الحالة بزاف نتاع الشهود داعاو انهم شافو
فهاديك البلاصة فهاديك الوقيتة ولكن ماتافقوش على الشكل نتاع هاداك الراجل اولا الحوايج اللي كان لابس وهدا شيء طبيعي ومتوقع حيت
حيت فاش تتكون شي جريمة بهاد الحجم هدا بزاف ديال الناس لي باغين غي وباغيين يبانو وتكتب سميتهم فجورنال تيداعيو شي حاجة لي مشافوهاش
من اجل الشهرة حنا هنا خصنا الشهود لي غناخدو بعين الاعتبار والشهود لي باين انهم كدابة من هاد
معاق نتاع الشهادات المتضاربة البوليس غادي ياخدو واحد الشهادة بالضبط بجدية. هاد الشاهد هدا تيقول لينا انه شاف سترايد مع الطناش
وخمسة وربعين دقيقة خمسطاش دقيقة قبل ما نلقاو الجثة ديالها وشافها بحالا كانت تدابز مع شي راجل هاد الشاهد هذا تيقول لينا بلا هداك الراجل اللي شاف
كان شعرو كحل عندو موسطاش رقيق الطول ديالو شي واحد فاصلة خمسة وستين ميترو كتافو عراض والعمر ديالو فالتلاتينات هاد الوصفة
هدا كان منطابق مع الشهادة نتاع هداك لي خدام مع البوليس لي قاليهم راه شفت معاها راجل هاز شي حاجة في الجورنال هاد الشاهد هدا فاش شافهم متخايلش
انه راه تيشوف جريمة تطرا يسحابو غي شي مرا تادابز مع راجلها شي حاجة بسيطة فما تدخلش وكمل الطريق ديالو ولكن تيقول لينا انه سمع واحد
صرخة حادة بصوت منخفض والسبب علاش البوليس خدا الشهادة نتاع هاد السيد هدا بجدية هو انه كان يهودي من هنغاريا
متيهدرش اللغة فكان ضروري يجيبو ليه مترجم لي غادي يترجم ليهم فليهود هاديك الساعة كانوا مقموعين ومضطهدين وواحد منهم لي متيهدرش حتى اللغة
وغادي ياخد العناء انه يمشي عند البوليس باش يعاود ليهم هادشي تيعني انه شاف شي حاجة. بل ماشي غي شاف شي حاجة. راه حصل السفاح
اثناء الجريمة وهاديك الصرخة الخافتة اللي سمع تتنطابق على طريقة العمل تاع السفاح. فراه كان تيقج الضحية ديالو قبل ما يدبح
هنا غنزيرو طاقية شارلوك هرمز وغنقولو بأن هذا هو السبب علاش هاد الضحية واخا الطريقة د القتل ديالها مختلفة
فعلى الضحايا جوج لي سبقوها فراه حتى هي ضحية جاكس السفاح. وانه اكتشف انه راه مراقب اثناء الجريمة فقتل الضحية بالزربة دبحها
وحدة وهرب بحالو مكانش عندو الوقت باش يهز ليها الصاية ويحليها كرشها ويخربق فيها من لداخل
الضحية الذبحة لي تدبحات كانت غارقة بزاف والدم غادي ينتشر لواحد المسافة كبيرة. البوليسي لي قلبها لقى ان الوجه ديالها كان
مازال سخون دليل على انها يلاه تقتلات. فغيت تلقى الجسد ديالها ناضت البلبلة في الشارع والناس بدات تتجمع. تقريبا شي ثلاثين واحد دابا دايرين
الجثة ديالها فالبوليسي هنا غادي يبدا يدفعهم ويطلب منهم كلهم يرجعوا اللور حتى واحد ما يقرب ولكن ماشي حيت خاف انهم غادي يكون مسرح الجريمة
التحريات ديك الساعة مكانتش بنفس الدقة لي تنديرو دابا. فطلب منهم يرجعو اللور باش يقلبهم كاملين. ويشوف واش شي واحد فيهم فيه الطباعي
الدم فيديه ولا فحوايجو البوليس غادي يقلبوهم وغادي يفليوهم كاملين غادي يقلبو ليهم الجيوبا ديالهم غادي ياخدو السميات ولا ضريسات ديالهم فحالة
الى احتاجوهم من بعد المهم قلنا الشرطة لقات بلا الحوايج نتاع الضحية بقات كيما هي هي من الفوق حتى لتحت باستثناء العقدة
تاع الشال ديالها كانت مجبودة بواحد الطريقة تدل على ان جاك السفاح دبحها من اللور انت را هاد البيبا زيرو الطاقية د شارلوك هومز وحاولوا
تفكروا واش جاك السفاح امني ولا عسري انطلاقا من المعطيات نتاع الضحايا اللي قبل ونتاع هاد المرة ناقشوا فهادشي بيناتكم في
الطبيب الشرعي فاش قلب الجسد ديالها كان وصل معطل قاليهم راه ماتت هادي واحد عشرين تال تلاتين دقيقة من قبل منطابقة مع هداكشي لي قالينا البوليسي
لي قاس الوجه ديالها ولقاه سخون. الطبيب الشرعي غادي يقول ليهم عاوتاني انه حسب الغرق نتاع هاديك الدبحة لي دبحات. فراه فارقت الحياة غي دقيقة ونص من بعد
الذبحة ديالها باش عرف الطبيب الشرعي الموت ديالها استغرق غي دقيقة ونص ماشي شي اعجاز ببساطة هي نفس المدة الزمنية لي كان تيفركل فيها الحولي
البقرة فاش كانوا تيدبحوه حتى في الف وتمنمية وتمنية وتمانين
يلاه نترو نترا زيرو الطاقية وحاولو تستنتجو قتال من هاد الطراز نتاع جاك السفاح الى حصل وما كملش الجريمة ديالو اشنو
غادي يدير من بعد
والجواب هو انه فقط خمسة وربعين دقيقة من بعد ما اكتشفوا الجثة نتاع غادي يلقاو الجثة نتاع الضحية الجديدة
سميتها كاثرين ايدوز غيلقاوها ما بعيداش بزاف. السفاح مصم انه غادي يشفي الغليل ديالو هاديك الليلة
هاد الضحية مسكينة كان زهرها مكعبن. كانت مسكينة في الحبس هاديك الليلة ما بها ما عليها. شدوها البوليس حيت لقاوها سكرانة بيلا
ودارت شوية د المشاكل البوليس غادي يرخيوها تقريبا جوايه ديك الوحدة د الليل. فنفس الوقت لي كانت الضحية تتقتل
السفاح حيت مقدش يكمل الجريمة اللولة ديالو غادي يبرد الغدايد ديالو مسكينة. العنق ديالها لقاوه مدبوح جوج د المرات. نفس
الطريقة الصاية ديالها لقاوها مهزوزة نفس الطريقة والكرش ديالها هاد المرة محلولة كلها محيد ليها شوية د المصارن ومحطوطين
الكتف ديالها وهاد المرة ماشي غير الرحم بوحدو اللي ما كاينش ولكن الكلوة الليسرية ديالها تا هي محيدة هاد المرة جاك السفاح غادي يدي جوج نتاع
الميداليات الوجه ديالها محنك مزيان وواحد الودن ديالها مضروبة حتى للنص بالموس. المحققين فاش بداو تيقلبو ماشي بعيد على
طرح الجريمة غادي يلقاو واحد الشرويطة فيها الدم والغائط. ديك الشرويطة كانت مقطعة من الفواطة نتاع ايدوز. ابارامو جاك السفاح
غادي يشركها باش يمسح فيها الدم د الموس ويمسح فيها يديه. والغائط جاي من الأمعاء نتاع الضحية. هاد الجريمة كون دارت في العصر ديالنا دابا
وهاديك الشرويطة كانوا يقدو يجبدو منها بزاف د المعلومات ولكن لسوء الحظ الجريمة دارت في الف وتمنمية وتمنية وتمانين واحد الحاجة خرا لي غريبة
لقاوها فهاد هدا حدا البلاصة فين لقاو الشرويطة دالدم لقاو واحد الميساج مكتوب غرافيتي بالطباشير في الحيط. الحيط كاين فواحد السويقة لي
ديما تتكون عامرة والميساج لي كان مكتوب بالإنجليزية بالطباشير هو بالعربية
اليهود هم الرجال الذين لن يلاموا من اجل لا شيء. الميساج بالانجليزية فيه اخطاء لغوية. فمثلا
يجوز اليهود كاتبها عوض ما يكتبها المحققين لحد الآن مازال
معارفينش المعنى الحقيقي نتاع هاد الميساج هذا واش عندو علاقة بالحادث ولا لا? هاد الميساج هذا تيعكس معاداة السامية لي كانت منتشرة بزاف هاديك الساعة
في الف وتمنمية وتمنية وتمانين فن التصوير مازال ما كانش مزيان وما كانوش تيقدو يصورو بالليل. والبوليس خافو هداك الميساج
الناس بالصباح فالسوق وتنوض البلبلة عندهم مشاكل نتاع الحقرة داليهود فهاداك الميساج غادي يزيد يشعل القضية مزيان فعوض يتسناو حتى يطلع
طاح ويجي الضو مزيان باش يصوروه غادي ينقلو غي الكتابة وغادي يمسحو الميساج د الطباشير. وهذا خطأ ما يديروه غي الكوانب في التحقيق. فراه الخط
تعليد دليل مهم فهاد الجريمة. فيلاه جبدو شي نترة خرى سخنو عضيمتكم. زيرو ليا عاوتاني على الطاقية د شارلوك هونت. وكتبو لي في
اش بان ليكم? واش الميساج عندو علاقة بالجريمة? ولا غي ميساج عادي كتبو شي واحد تيكره ليهود في السوق وغي بالصدفة تلاحت هاديك الشرويطة
حداه حاجة خرا اللي غادي ينفعهم بها هداك الميساج فراه غي من الأغلاط اللي فيه والطريقة باش مكتوب والترتيب نتاع الغرام ديالو
بوليس غادي يعرفو ان اللي كتب هداك القرافيتي بالطباشير
ماشي شي واحد اللي تولد فالنجليز وتعلم وقرا فالنجليز. المحقق المسؤول نتاع البوليس غادي يكتب لينا فالرابور ديالو. اللي كتب الجرافيتي محال واش غادي
يكون نقليزي او فرنساوي او الماني. احتمال كبير من الطريقة دلكتابة انه ايرلاندي للغة الأم ديالو اجنبية اولا اسباني
او ايطالي. المهم الى كان فعلا السفاح هو لي كتب هداك الميساج فراه عندنا هنا جوج د الاحتمالات. يا اما جاك السفاح راه يهودي
وتيفتاخر بها اولا باغي يدوخ ويلعب بالمحققين ويلصقها في اليهود. لي كانوا هاديك الساعة هدف سهل تلوح عليهم الكراهية. البوليس
بطبيعة الحال غادي ياخدو جميع الاحتمالات بعين الاعتبار. غادي يدورو على جميع الجزارة ليهود نتاع هاديك المنطقة غادي ياخدو ليهم الجناوة ديالهم
كلهم وغادي يبداو يفحصوهم واحد بواحد باش يشوفو واش يقد يكون فيهم شي جنوي لي يكون مسؤول على داك النوع نتاع الدبحة لي تدبحو بها الضحايا
ولكن مغيلقاو والو. جوج سيمانات من بعد جريمة القتل نتاع مع ايدوس. الرئيس نتاع لجنة المراقبة نتاع
المنطقة فين طرات الجرائم غادي توصل ليه واحد الكوليا غادي يحلها وغادي يلقى فيها نص كلوة مغطوسة في الروج ومعاهوم
تالا رسالة عامرة بالأخطاء اللغوية. الرسالة تتقول ليهم بلا النص التاني نتاع هاديك الكلوة راه كليتها. الأطباء الشرعيين
غادي يديرو فحص ميكروسكوبي لهاديك الكلوة غادي يلقاو بأنها كلوة آدمية ولكن ماغاديش يقدو يتبتو اولا ينفيو بأنها ديال الضحية اولا لا
لا هاد الرسالة اللي وصلاتهم كان العنوان ديالها من الجحيم المهم دابا جمعنا ربعة نتاع الضحايا احداث اللي طرات
بقات من واحد وتلاتين غشت حتى لتلاتين سبتمبر. الضحية الخامسة الإسم ديالها ماري دجين كيلي. ما غادي تقتل حتى
تسعود نوفمبر ستة ديال الأسابيع من بعد الجريمة السابقة. هاد كالي هادي كانت هي الضحية الوحيدة لي تقتلات وسط الدار ديالها. ماشي برا في الزنقة. كانت
ساكنة في برطمة في عمارة مول العمارة غادي يصيفط شي واحد باش يجمع الكرا فغادي يجي يدق عليها. محلاتش فغادي يطل من الشرجم وغادي يتخلع
باش غادي يشوف هداك المنظر كالي مقتولة فوق الناموسية وطروفة نتاع اللحم ديالها محطوطين فوق الطبلة حدا الشرجم هادشي
العشرة وخمسة وربعين تاع الصباح السيد غيهبط تيجري غادي يعلم مول العمارة ومول العمارة غادي يعيط للبوليس. البوليس كانوا تلقاو بزاف
الانتقادات وبالطريقة باش تعاملوا مع الجرائم الربعة السابقة فهاد المرة غادي يعيطو لسكوت لانديارد البوليس المشهور نتاع النجليز
عيطو ليهم باش يجيبو الكلاب البوليسية ديالهم. بما ان مسرح الجريمة طرا فمكان مغلق او مزال متكونطاميناج. مغيخليو تا شي واحد يدخل ولا يخرج
حتى يجيو الكلاب وغادي يعيطو للطبيب الشرعي. الطبيب غادي يطل غي من الشرجم وغادي يعرفها راه ماتت. ما عندو ما يدير ليها. تا هو جلس
برا تيتسنى على مايساليو الكلاب د البوليس الخدمة ديالهم حتى للوحدة وتلت عاد البوليس غادي يدخلوا يفحصوا مسرح الجريمة وهاد المرة غادي يكونوا
دايرين الكاميرات وغادي ياخدو التصاور لمسرح الجريمة واحد الجريمة في قمة البشاعة قمة الوحشية كالي الكسدة ديالها فوق الناموسية عريان
او رجليها مفرقين الوجه ديالها تشوه لواحد الدرجة ولا صعيب التعرف على الهوية ديالها. من النيف من الحناك من الحجبان
من الودنين مقطعين تحيدو بالموس. العنق ديالها مدبوح مزيان حتال العمود الفقري. الكرش ديالها خرج منها كاع هداكشي لي فيها
والأعضاء ديالها موزعة فوق الناموسية كل عضو فبلاصة هاد المرة القلب ديالها هو اللي ما كاينش فالقلب هو اللي تخدا
ميدالية هاد المرة لقاو قطع كبيرة من الجلدة ديالها حيدها ليها من البوط ديالها البزازل ديالها قطعهم هادي كانت ابشع جريمة
السفاح وتاتبين لينا تدرج فالعنف اللي طرا فالجرائم ديالو هاد المرة قتلها الداخل باش يكون عندو وقت اكتر يدير مابغا فالجسد ديالو
المحققين لاحظوا بأن المدفئة مزالة سخونة ولقاو واحد المجموعة كبيرة دالحوايج دالعيالات محروقة تما الغرفة كلها كانت فيها
شمعة وحدة الإستنتاج هو انه حرق هادوك الحوايج باش يدير شوية ضدو باش يدير الخدمة ديالو
شمعة وحدة مكافياش المحققين فلاو البيت مزيان ياك وميلقاو شي حاجة مهمة ولكن ملقاو والو من غير واحد ياكما البيبا ديالكم
لا هاديك البيبا غادي تطلع نتاع الصاحب نتاع كيلي. ما عندهاش علاقة بالسفاح. البوليس غادي يسدو وما غيخليو تا شي واحد يدخل
في حالة الى كانوا محتاجين يرجعوا تما مرة اخرى. فلخر نتاع النهار غادي يديو الجسد نتاع كيلي للتشريح. الطريقة والبشاعة نتاع الدبحة هاد المرة
مقدوش يعرفوا الاتجاه ديالها واش ملي من ليسر ولا من ليسر ليمن اطباء التشريح غادي يقدروا وقت وقوع الجريمة بين جوج د الليل وتمنية الصباح هادي
ديك الليلة نيت وباش يدير هاديك الروينة كاملة البوليس قدرو انه كان محتاج لساعتين ساعتين هو تيقرض فيها مسكينة وتا واحد مادا ماجاب
الحاجة اخرى هو انه في الجرائم الربعة اللي فات البوليس كانوا شاكين ان جاك السفاح عندو واحد العلم بالتشريح يا اما شي طبيب جراح يا اما جزار
ولكن من بعد الدراسة نتاع الجثة نتاع كيلي الأطباء غادي يستنتجو ان السفاح ما عندو حتى شي خبرة فالطب ولا فالتشريح فالطريقة دالعمل ديال
لو كانت حيوانية ما تدلش تماما على انه كان عارف اش تيدير. الأطباء غادي يستنجوا ان الحجم نتاع الجنوي لي دار هاد العملية غادي يكون الطول ديال
ديالو تقريبا سطاش سنتيمتر. المهم هاد كاين لي مسكينة كانت هي اخر تتقتل بهاد الطريقة البشعة. او جاك السفاح حبس
الجرائم ديالو موراها حتى اليوم اكثر من مية وخمسة وعشرين سنة حتى واحد ما عارف الهوية الحقيقية نتاع السفاح ولا علاش كان تيدير هاد الجرائم ديالو
وعلاش وقف مكملش في القتيلة ديالو? فيلاه نتر ونتر هاد البيبا وكتبو ليا اش بان ليكم فهاد القضية هادي? علاش جاك السفاح حبس
واش مات واش تحبس بشي جريمة خرى واش تلات بيه ليام فشي سبيطار دالحماق اولا سافر خوا البلاد لشي بلاصة بعيدة المهم على الرغم من
الاف الكتب لي تكتبات على هاد الجرائم هادي الاف نتاع لي تيعطيو مختلفين وعلى الرغم من اكثر من مية وخمسة وعشرين سنة نتاع
الأناليز والفحص مازال جاك السفاح بالمونطو ديالو والجنوية ديالو مخبع لينا في الظلام. فشنو لي خلا جاك السفاح يتشهر بهاد الطريق
فمن بين الأسباب انه من بعد جاك السفاح غادي يبانو بزاف د القتلة المتسلسلين اللي غادي يقلدوه فالطريقة ديالو ومن بين الأسباب ان
السفاح جا فواحد الوقيتة اللي انتشرت فيها الطباعة بزاف وولات الجرائد تتباع بزاف وتاتسارا فلندن وفالنجليز كلها بل اوروبا
كلها بل حتى عبر المحيط لدول العالم الأخرى عبر التيليجراف. جاك السفاح غادي يكون هو موضوع الساعة للجرائد د العالم كلها لواحد المدة طويلة
قبل ما نساليو كاينة واحد الرسالة خرى اللي وصلات لواحد الجورنان ما بين الجريمة التانية والتالتة. الرسالة سميتها دير بوس اولا مديري
ومكتوب فيها انه في الجريمة الجاية غادي نقطع الودن نتاع الضحية ونصيفطها للبوليس. وهاد الرسالة كانت مسنية باسم جاك
جاك السفاح. وهادشي علاش من بعدما تشهرات هاد الرسالة. ولا كلشي تا عيط لهاد القاتل المجهول باسم جاك السفاح. او فواحد اكتوبر عاوتاني
تاني وكالة الاخبار المركزية غادي توصل بواحد البطاقة بريدية. واحد تتعاود على الجريمة المزدوجة لي تقتلو فيها جوج د
وحدة كاتب ليهم فيها الضحية اللولة غوتات شوية وماقديتش نسالي الخدمة وماكانش عندي الوقت نقطع الودن ونصيفطها للبوليس كما وعدتكم فالرسالة
طابقة ولكن هاد جوج د الرسائل الرسالة لي سميتها مديري العزيز مع هاد المختصين غادي يقولو لينا فلخر بأنهم
مزيفين غي شي جريدة كانت باغا تبيع الجورنال ديالها بزاف وشاكين ان المسؤول على هاد جوج د الرسائل هادو هو واحد سميتو
فماشي ضروري ناخدوهم بعين الاعتبار والرسالة اللولة اللي سميتها من الجحيم اللي هضرنا عليها قبيلا هي الوحيدة اللي
مهمة ونقدو ناخدوها بعين الاعتبار تا هي الطريقة د الكتابة ديالها كلها اخطاء لغوية تماما بحال داك القرافيتي لي كان مكتوب بالطباشير في الحيط. المهم اسيادي
بشار لوك هولمز دابا فيديكم المعلومات كلها معلومات موثوقة ما فيهاش الإشاعات ما فيهاش الأخبار المزورة والمزيفة لي بانت من بعد
هادي هي نفس المعلومات بالضبط لي كانت عند البوليس وعند اطباء علم التشريح هاديك الساعة. فقولو للشمكار نتاع واتسون يعاود يعمر ليكم
ومن ويصايب ليكم شي كاس د القهوة سخون قلسو ليه عل جبدو ديك الكمنجة ديرو ليه شي جرة د الستاتي وفكرو معايا ياكما تلقاو شي حاجة
مبانتش للبوليس ومنتابهوش ليها المحققين الا عجباتكم الفيديو ديرو ونتمنى نشوفكم في الحلقات القادمة الى اللقاء

