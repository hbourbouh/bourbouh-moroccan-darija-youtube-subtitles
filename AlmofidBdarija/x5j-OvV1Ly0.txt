مرحبا بكم فحلقة جديدة من سلسلة تاريخ ملوك الفراعنة. في الجزء الأول تاع هاد الحلقة هادي كنا هضرنا على كيفاش
ان مصر كانت حضارة محافظة لآلاف السنين. كيفاش بقات محتفظة على نفس المعايير الفنية لآلاف السنين? كيفاش بقات محافظة على نفس الهيكل
السياسي والعسكري لآلاف السنين. وكيفاش انها بقات محافظة على نفس الدين? ونفس الألهة لآلاف السنين. وكنا قلنا ان
الأساسية نتاع الدولة المصرية ديك الساعة لي ايلا طاحت شي ركيزة منهم تاطيح الدولة كاملة هي الدين والجيش وفرعون
اجي دابا نهضرو على اخناتون اللي غادي يحاول يقلب لينا كلشي. بان اخناتون كان سميتو امين حوتب التالت. وكان من الاسرة رقم تمنطاش
نفس السلالة د الاسرة لي حكمات فيها حتشبست. هاد امين حوتي في التالت كان واحد من اعظم الفراعنة نتاع الاسرة تمنطاش. ومصر كانت في
ديالها في العهد ديالو هاد امين حوتة بالتالت فاش غادي يشرف
غادي يحط ولدو كوصي شريك معاه في الحكم فهاديك الساعة فاش تتكون الامور السياسية مرتابكة شوية اولا فرعون شرف اولا مرض كان تيدير
الوصي يشريك لي غادي يتعاون معه في الحكم وباش تا الى طرات له شي حاجة يكون معروف شكون غايحكم موراه وماتنوضش البلبلة هاد الوصي الشريك هو لي تيولي تيقود العسكر مثلا
فحالة الا فرعون شرف
الخبراء فاش درسوا السنان نتاع امين حوت بالتالت من المومياء ديالو لقاو انها كانت فواحد الحالة يرثى لها فيها بارامو كانوا سنانو مسوسين
وخامجين وكلهم مشاكل وغالب الظن انه كان ديما فيه الحريق وكان ديما خصو يبنجهم وهاديك الساعة كانوا تيحيدو الحريق نتاع السنان شوية يا اما
روج يا اما بالأفيون الأفيون را كان بدا ديك الساعة
فغالب الظن انه كان ملهي بالحريق والمشاكل دالسنان ديالو وماكانش قاد يسير مصر يوميا وهادشي اللي غادي يخليه يتاخد الولد ديالو امينحوت
الرابع كوصي شريك معاه. هاد امين حوت بالرابع
وهو اللي غادي يبدل السمية ديالو من بعد لأخناتون. واحد الحاجة غريبة على هاد امين حوت بالرابع اللي هو اخناتون هو انهم ما عمرو جبدو حسو
والتماثيل نتاع الاسرة الملكية حتى تولى الحكم
بحالا مكانوش تيعتارفو بيه اصلا انه عضو من الاسرة اولا كانوا تيحشمو يوريوه للناس. كان عندو واحد خوه كبر منو هو لي كان خصو يولي فرعون. ولكن
غادي يموت بكري علماء الآثار كانوا جبدوا واحد المجموعة نتاع التماثيل اللي فيها الأسرة ديالهم كاملة مجموعة فيها امنحوت والثالث مع الوليدات
مع الزوجة العظمى ديالو والزوجات لخرينات ديالو وكلهم مكتوبين سمياتهم ولا منحوتين سمياتهم تما ولكن امنحوتو بالرابع مكاينش تما
السمية ديالو ما مدكوراش تما. من بعد غادي نعرفو علاش. المهم غادي يحكم مع باه واحد المدة تقريبا ربع سنين. اللي كانت الأمور غادا فيها عادية
غادي يموت باه ومع ذلك غادي يكمل الحكم بطريقة عادية. غادي يكمل البني نتاع داكشي لي بدا باه قبل منو. وغتبقى الأمور غادا بنفس الطريقة المصرية
تقليدية لواحد المدة نتاع خمس سنين. ولكن في العام الخامس من بعد الحكم ديالو من بعد الموت نتاع باه غادي تبدا الأمور تتغير
غادي يبدل سميتو من امين حوتة بالرابع لأخناتون الأسماء هاديك الساعة كانت مهمة حيت كان عندها معاني دينية
امنحوتب امن تتعني امون. الإله امون. او حوتب تتعني راضي اولا عاجبو الحال. امنحوتة تتعني الإله
امون راه راضي وعاجبو الحال. السمية الجديدة ديالو اخناتون
تتعني في سبيل اتون اولا الروح الحية لآتون هاد الإله آتون كان واحد الإله صغيور ما عندوش اهمية كبيرة عند القدماء
المصريين هاديك الساعة كان واحد الإله لي تيرمزو ليه بقرص الشمش خارجة منو الأشعة وأخناتور مغاديش يغير غي السمية ديالو بل غادي يحاول يغير الدين
الديانة كلها نتاع مصر. فأخناتون غادي يقوليهم جميع الألهة لخرى لي تتعبدو. مكايناش. كاين اله واحد سميتو اتولد
تدات مدام وهادشي علاش اخناتون هو اول موحد فالتاريخ تنعرفوه هادشي كان قبل الديانات الابراهيمية الحاجة التانية اللي غادي يبدلها
هاد اخناتون وهي المعايير الفنية عقلتو قلنا ان المعايير الفنية بقات هي هي لآلاف السنين فمصر. ففرعون متلا كان ديما تيتنحت فالعجز نتاع الشباب
الاب ديالو العضلات مفتولة الوجه نقي الوقفة ديما نفس الوقفة واحد الرجل القدام والرجل اللور اخناتون فاش غادي يجيب النحاتة لي غينحتوه ما غاديش
يحتافض على نفس المعايير غادي يقول لهم نحتوني كيما انا. فالتماثيل اللي لقاو ديالو
تيكون مثلا الوجه طويل داير بحال وجه العود ولا وجه الزرافة. العينين ديالو منحوتين مجبدين الفوق مخالفة تماما للمعايير القديمة. وكان منحوت عندو الطحين
مشى وعندو البوط واسع بحال تاع العيالات بل حتى فالسدر ديالو كاينة اشارات انه بحالا كانوا عندو البزازل الجسد ديالو منحوت بحالا كان شي خونتة
الا شفتي غي الجسد ماتعرفوش واش ذكر ولا نتوة
اذن اخناتون كالجسد ديالهم وغالب الظن ان هذا هو السبب علاش مكانش موجود في التماثيل مع الاسرة الملكية ديك الساعة بحالا كانوا
تيخبعوه بحالا كانوا تيحشمو يوريوه للعالم ولكن دابا غادي يقولبهم بقا بوحدو هو الوحيد لي عندو الشرعية الملكية دابا وماكاينش
اش بديل اخر? اجي نشوفو دابا هاد التغييرات لي دار شنو هي الآثار ديالها على المجتمع المصري ديك الساعة
كيما كنا قلنا راه نفس الالهة كانت تتعبد في مصر الالاف السنين عندك الاف نتاع المعابد مخصصة لهاد الالهة هادي عندك الاف
في الكهنة لي تيآمنو وتيطبقو هاد التقاليد هادي. عندك الشعب كلو لي شرف من صغرو وهو تيامن وتيعبد هاد الألهة هادي
فإلى جيتي فلحظة وبغيتي تحيد الألهة لخرى كولها اش غادي يطرا لهاد الآلاف نتاع الكهنة? اش غادي يطرا لهاد الآلاف نتاع المعابد? اش غادي يطرا لهاد
الشعب هذا لي متيعرفش هاد الدين الجديد
اخناتون مغاديش يعقل عليهم غادي يحاول يسدهم وغادي يحاول يقطع عليهم الرزق ديالهم. الجانب العسكري تا هو نفس الشيء. اخناتون مكانش مسوق
تماما ما باغي يتحارب ما باغي يقود جيش. غادي يهمل الجيش وغيتكونسونطرا غي على هاد الدين هذا ديالو. اخناتون غادي يبدل
كائز كلها علاش كانت وقفات الدولة المصرية
والشعبية ديالو طاحت مزيان الشعب مكانش تيحملو الجيش مكانش تيحملو المعابد والكهانة مكانوش تيحملوه اخناتون وصلات به الدرجة كاع
انه سمح فطيبة اللي كانت هي العاصمة الدينية دمصر وغادي يمشي لواحد البلاصة اخرى ويحاول يبني مدينة وعاصمة دينية جديدة تما
فغادي يهاجر من طيبة هو والمرا ديالو المرا ديالو كانت واحد مشهور فتاريخ الحضارة المصرية المرا ديالو هي نيفيرتيتي
فشكل فهو وجه العود لا زين لا مجي بكري مزوج بالرمز نتاع الجمال في العالم
الزواج بيناتهم كان ناجح وكانوا عندهم الوليدات. المهم غادي يخرجوا من طيبة غادي يمشيو واحد تلتمية كيلومتر تقريبا للشمال. واحد البلاصة سميتها
العمارنة واحد البلاصة لي كانت خاوية وما عمر شي الهة تعبدات فيها تما ما عمر شي واحد سكن تما من قبل وغادي يبني فيها مدينة كاملة
لا مدينة دينية فشكون لي غادي يمشي معاه ويتبعو لهاد المدينة الجديدة هما الناس لي مكان عندهم ميخسرو هاديك الساعة فالناس لي كان لاباس عليهم او
اولا الناس لي كانت عندهم مرتبة زوينة في المجتمع المصري. مستقرة مرتاحة في الحياة ديالها مرتاحة في الدين ديالها. بانية القبر ديالها
ديك الساعة كانوا الناس تيبنيو القبر قبل ما يموتوا ما غاديش يتبعوه. غادي يتبعوه الفقراء غادي يتبعوه الناس اللي ما كانوش اصلا ناجحين في المدينة القديمة. غا يتبعوا
الناس اللي كانوا ساخطين على الوضعية غادي يمشيو لهاد المنطقة نتاع تال العمارنة وغادي يبنيو مدينة جديدة من الزيرو. فهاد المدينة الجديدة
كان عزيز عليه انه يحط لوحات كبيرة منقوشة. واحد من هاد النقوش لي باين ليكم دابا في التصويرة غادي يكتب فيه اخناتون راه الإله اتون
هو اللي وراني فين غادي نبني ففواحد الحلمة ديالو فين غيوريه الإله فين غادي يبني مكتوب تما كذلك
غادي نبني المدينة وما عمرني غادي نسمح فيها ولا غادي نخرج منها ما عمرني غانمشي للشمال وماعمرني غانمشي للجنوب ماعمرني غانمشي للشرق
معمرني غنمشي للغرب
بغا يدير ليهم هنا بت هنا نبت. فرعون الى دار هاد القضية بصح يعني ماعمرو غادي غادي يقود العسكر. مغاديش يقد يسير مصر. يعني بحالا
داير المنفى لراسو براسو فأخناتون غادي يسمح في القيادة السياسية وفي القيادة العسكرية وغيبقى مكونسونطري غي على الدين ديالو علماء
الآثار لقاو بعض الرسائل اللي كانوا تيصيفطو السفراء دمصر في المناطق الخارجية. بزاف د الرسائل عامرة غي بالشكاوي. راه ما بقاوش الناس تيحتارمونا دابا
راه ولاو تيهاجمو لينا الديور ديالنا دابا عافاك ايلا ما صيفط الجيش يعاونا شوية اخناتون تيدير عين ميكا ما عمرو جاوبهم ولا سوق ليهم
كاين واحد السفير الرباتي مسكين غادي يصيفط ليه شي طناش رسالة طناش رسالة تيسيفط لفرعون تيزاوك فيه انا مزاوك الا مصيفط لينا العسكر
راه تيتكرفصو علينا وتيتعداو علينا واخناتون والو ممسوقش بيناتكم ابيضاوة ندابزو بالمواس ولا بالجناوة مصر غادا
وتتكفس عليها اخناتون ولا تيكتب حتى الترانيم. بحالا قلتي شعر للاله ديالو اتون. اشهر هاد الترانيم هادي هي ترنيمة اتون العظمى. الى
بغيتو نقرا عليكم شي بارتية منها? اوكي
تظهر في افق السماء ايها الشمس الحية
الذي يقدر الحياة
تشرق في الافق الشرقي في الصباح وتملأ كل البلاد بجمالك
انت جميل وعظيم ومشرق الان فوق جميع البلدان. واشعتك تملك كل البلاد حتى اخر كل ما خلق
ان ترى عندما تصل الى حدودهم وتجعلهم يركعون لابنك المحبوب
انت بعيد ولكن اشعتك تصل الى الارض. وانك في وجوههم ولكن مسارك مجهول. عندما تهرب تحت
في الغرب يبقى العالم في ظلام في حالة كالموت. ترنيمة مازالة طويلة ولكن غنوقفو هنا. هاد الإله اتون هدا كان واحد الإله
اللي ما يمكنلكش تنحتو اولا ترسمو كان اله اللي فيه شوية نتاع التجريد فكانوا تيرسمو ليه بقرص الشمش او الاشعة خارجة منو
وهاد الإله عند اخناتون
ما كانش اله للمصريين فقط ماشي بحال جميع الالهة الاخرى بل كان اله الارض كلها كيما قال في الترنيمة ديالو هداك نتاعو اشعتك تم
كل البلاد حتى اخر كل ما خلقت. اذا ماشي غير مصر بوحدها ولكن لكلشي. وهاد الاله عندو علاقة وطيدة بالشمش
نور فهداك لي تيقول عندما تغرب تحت الافق الغربي يبقى العالم في ظلام في حالة كالموت اذن هنا را تيهضر على الشمش المهم
خلاصة القول هو ان اخناتون غادي يجيب فكرة جديدة نتاع واحد الدين لي هو مخالف ومعارض
الفكرة دالدين اللي كانت عند المصريين لآلاف السنين. وهاد الدين ديالو غادي يفشل بطبيعة الحال فاللخر. ما غاديش يتبعوه بزاف دالناس اصلا. غادي يكمل البناية
نتاع ديك المدينة ديالو كان فيها شي خمسة وعشرين الف تال تلاتين الف دالسكان وغادي يستقر تما حياتو كلها عقلتو فواحد الحلقة سابقة كنا تنهضرو على كيفاش ان الغرب
كان تيمتل الموت بالنسبة للمصريين فكانوا ديما تيعيشو على الشرق نتاع النيل وتيدفنو الموتى ديالهم على الغرب نتاع النيل اخناتون
يبدل تا هاد التقليد هادا اخناتون ولا تيدفلهم فالشرق وفالغرب ماشي مشكل ماشي مهم فينما تدفنو هي هاديك
بل حتى الفكرة نتاع الحياة الأبدية من بعد الموت لي كانوا الفراعنة تيآمنو بها اخناتون ممعروفش واش كان تيآمن بها ولا لا? معمرو هضر عليها
اخناتون مغاديش يبني القبر ديالو فوادي الملوك مع لخرين. غادي يعزل واحد الوادي اخر وغادي يبني فيه القبر ديالو. بنفس الطريقة تقريبا نتاع
وادي الملوك وحتى فالجدران نتاع القبر ديالو غادي ينقص شي حوايج اللي ما عمرها تنقشات قبل منو غادي يخرج تا على التقاليد نتاع شنو تيتنقش فالحيوطة نتاع القبر
ديالك اخناتون كانوا عندو جوج دالعيالات اللي هي الزوجة العظمى او اللي ما فهمتش اش تتعني الزوجة العظمى ارجع للحلقات السابقة او عندو واحد الزوجة عادية
سميتها كيا ففي الحيوطا د المقبرة ديالو كاين واحد النقش زوين خارج عل العادات والتقاليد نتاع ديك الساعة مرسوم فيه اخناتون مع
انفرتيتي واقفين قدام شي ناموسية تيندبو او تيبكيو او فوق ديك الناموسية الكزدة نتاع شي مرا ميتة او الفوق مرسوم واحد الممرضة
هازة وفوقهم مروحة ولا مظلة الشمش فهاديك المظلة كانت ديما ورمز نتاع الملكية داك البيبي ملكي
الزوجة ديالو كية غادي تولد وليد وغتموت اثناء الولادة. واخناتون ونيفيرتيتي تيبكيو على الجسد ديالها محطوط قدامهم. هاد الطفل
الملكي غادي يكون من اشهر الملوك دالفراعنة وغادي نهضرو عليه في الحلقات الجاية ولكن ما نعطيكمش السمية ديالو نخليو شوية واحد خرا
تا هي مشهورة في القبر ديالو نيت مرسوم فيها اخناتون مع جالسين على الكراسى وتيلعبو مع وليداتهم وفوقهم الإله
اتون بالاشعة ديالو
تا اخناتون حاط في المقبرة ديالو نقوش نتاع الحياة العادية البسيطة ديالو الحياة اليومية. ماشي بحال الفراعنة لي سبقوه تينقشو الإنجازات والعظمة ديالهم
المهم اخناتون كنبدل الركائز ثلاثة على من كانت واقفة الدولة المصرية? وسمح في مصر في الأخير وخلاها كانت غادي تنهار
اخناتون مات من بعد سطاشل سنة نتاع الحكم
وغادي يخلي موراه واحد السؤال كبير واحد الروينة
خلا المصريين موراه فحيرة اش غانديرو دابا? واش نكملو فهاد الدين الجديد نتاع اتون اللي ما عمرنا عرفناه وما عمر والدينا عرفوه
اولا نرجعو بحالنا للآلهة القديمة ديالنا لي ولفناها وكبرنا بها. ولكن هاد الروينة وهاد البيبي الجديد لي تولد غادي نهضرو عليه في الحلقات
قادمة شكرا على المتابعة
ويلا عجبكم الفيديو ديرو باش توصلكم الحلقات المقبلة الى اللقاء
