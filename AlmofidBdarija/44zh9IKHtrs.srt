1
00:00:00,150 --> 00:00:20,150
مرحبا بكم في حلقة جديدة من سلسلة الحرب العالمية الثانية. هاد الحلقة

2
00:00:20,150 --> 00:00:23,850
غتكون هي الجزء الثاني نتاع عملية بربروصة

3
00:00:23,950 --> 00:00:31,900
فتنين وعشرين يونيو الف وتسعمية وواحد وربعين المانيا بدات عملية بربروسة ضد الاتحاد السوفيتي

4
00:00:31,950 --> 00:00:41,950
عملية لي كانت ديك الساعة اكبر عملية عسكرية في تاريخ البشرية. عملية لي كانت بدون شك اكبر تقميرة دارها هتلر في

5
00:00:41,950 --> 00:00:51,950
الحرب العالمية التانية ففي ربعة وعشرين ساعة اللولة الخطة النازية نجحت بواحد الطريقة خارقة للعادة. المانيا خدات عشرات

6
00:00:51,950 --> 00:01:01,950
الأسرة وكبدات الجيش الأحمر للإتحاد السوفياتي خسائر خيالية فادحة. الفرق الألمانية بتلاتة ديال الهجوم لي هضرنا عليهم

7
00:01:01,950 --> 00:01:11,950
الحلقة السابقة كلها بدات بداية ناجحة فراه فرقة الجيش الشمالية ضربات تقريبا شي ميتين وخمسين كيلومتر عبر لتوانيا

8
00:01:11,950 --> 00:01:21,950
غي فخمس ايام واحد السرعة نتاع التحرك خارقة للعادة ماعمر شي جيش دارها فتاريخ الحرب د اوروبا ماجات فين توصل عشرة جويي

9
00:01:21,950 --> 00:01:29,200
حتى كان الجيش الألماني د الفرقة الشمالية بقات ليه غي مية وتلاتين كيلومتر ويوصل للسطالين غراد

10
00:01:29,250 --> 00:01:39,250
فرقة الجيش الألماني د الوسط تا هي غادي تنجح وغادي دير واحد جوج نتاع الحصارات كبار على الجيش الأحمر في مينسك وحصار اخر في

11
00:01:39,250 --> 00:01:49,250
فرقة الوسط في منتصف نتاع يوليوز ديجا ضربات تلتمية وعشرين كيلومتر وقدات تشد كتر من خمسمية الف اسير

12
00:01:49,250 --> 00:01:59,250
او فخمسة غشت اخر مقاومة فمدينة شمولينسك غادي تموت والجيش الألماني د فرقة الوسط دابا غادي يكون ضرب كتر من سبع

13
00:01:59,250 --> 00:02:07,500
مية كيلومتر غي فتلاتة وعشرين يوم. جيش فرقة الوسط دابا بقات ليه غي شي تلتمية وعشرين كيلومتر وغادي يوصل لموسكو

14
00:02:07,750 --> 00:02:17,750
فرقة الجيش الألماني ديال الجنوب كان التحرك ديالها شوية تقل مقارنة بجوج د المجموعات لخرين حيت كانت تلقات واحد المقاومة شرسة فأوكرانيا

15
00:02:17,750 --> 00:02:27,750
ولكن واخا هكاك الزحف نتاع الجيش الألماني د الفرقة الجنوب تا هو كان غادي للقدام. الجنرال الألماني فرانس هولدر لي كان هو المسؤول على

16
00:02:27,750 --> 00:02:37,750
التخطيطات والتنفيد نتاع عملية بربروصة غادي يكتب لينا فعيد ميلادو فتلاتين روسيا راها خسرات هاد الحرب غي فتمنيام اللولة

17
00:02:37,750 --> 00:02:47,750
وعاوتاني من بعد فتلاتة غادي يزيد يكتب لينا فالمدكرات ديالو ما يلي على العموم الإنسان يقد يقول ان

18
00:02:47,750 --> 00:02:57,750
مهمة ديال تدمير الجيش الأحمر راها كانت ناجحة وراه ماشي زيادة في الهضرة الى قلنا بكل ثقة في النفس ان العملية ضد الإتحاد السوفيتي

19
00:02:57,750 --> 00:03:01,350
راه ربحناها غي فجوج ديال السيمانات

20
00:03:01,400 --> 00:03:11,400
تيبان لينا من خلال هاد الكتابات ديالو ان الجنرال هولدر كان تايق تقة كاملة فنجاح العملية ديك الساعة. الجيش الالماني على الرغم من

21
00:03:11,400 --> 00:03:21,400
ديالو فلول بداو تيواجهوه بزاف ديال المشاكل. فمثلا هداك التقدم السريع لي دارتو فرقة الشمال وفرقة الوسط خلاهم

22
00:03:21,400 --> 00:03:31,400
انهم ولاو بعاد بزاف على نتاع الإمدادات والمؤونة. الإمدادات ما بقاتش تتوصلهم في الوقت. ما بقاتش تتوصلهم دغيا. المدرعات والعربات

23
00:03:31,400 --> 00:03:41,400
ديالهم حتى هي ولات تتدعدع ولاو تيبانو فيها مشاكل ميكانيكية. والسبب كان هو ديك البنية التحتية المشرشمة المكرفصة نتاع روسيا. الطرقان

24
00:03:41,400 --> 00:03:51,400
كبيرة نتاع روسيا فهاديك المنطقة مكانوش كيما كانت المانيا تتصورها قبل ما تدخل. المانيا فاش كانت تتخطط للهجوم كانت تدرس

25
00:03:51,400 --> 00:04:01,400
نتاع روسيا وتيبان ليهم مرسومة تما الطرق الكبرى فين غادا كانوا تيتخيلوها تيصحابوهم غتكون بحال الطرق الكبرى ديال المانيا يسحابهم غتكون تما

26
00:04:01,400 --> 00:04:11,400
البنية التحتية اللي واقفة شوية على الصح ولكن فاش بداو الهجوم ودخلوا ولاو تيلقاو ان هاديك الطرق الكبرى راها غي تراب ايلا كان عندهم الزهر شي مرة

27
00:04:11,400 --> 00:04:21,400
را تيلقاو الكاياس العربات والمدرعات دالجيش الألماني غتاكل العصا مزيان. من بين المشاكل لخرى لي واجها الجيش الألماني هو رد الفعل نتاع

28
00:04:21,400 --> 00:04:31,400
تاع الجيش الأحمر الطريقة باش كان تيتعامل الجيش الأحمر مع هاد الحرب ماشي طريقة اعتيادية بحال الجيوش الأخرى. الجيش الأحمر تياكل العصا مزيان

29
00:04:31,400 --> 00:04:41,400
الطريقة نتاع اللي تيديرها الجيش الألماني خدامة حسن من الطيوري. ولكن الجيش الأحمر تيتعامل بحالا راه مازال ما فهمش بيلا راه خاسر المعرض

30
00:04:41,400 --> 00:04:51,400
رد الفعل نتاع العساكرية د الجيش الأحمر ما تابعش القوانين د الحرب لي مولفاها المانيا. فمثلا الجيش الفرنسي اولا الجيوش الأوروبية

31
00:04:51,400 --> 00:05:01,400
اللي تحاربت مع المانيا كانت تتعرف فوقاش راها خسرات المعركة وتاتستسلم ولكن الجيش الأحمر مامتبعش هاد المبادئ هادي خسائر فادحة

32
00:05:01,400 --> 00:05:11,400
ريحة خيالية متكبدها الجيش الأحمر ولكن مباغيش يستسلم. وخا تيكون الإحتمال انه غادي يقد يقاوم فشي بلايص هو زيرو الجيش الأحمر

33
00:05:11,400 --> 00:05:20,350
را متيستسلمش كان تيتقاتل حتى لآخر رمق وخا عارف راسو غادي يخسر مية فالمية. هاد القضية مفهمهاش الجيش الألماني

34
00:05:20,450 --> 00:05:30,450
ولكن راه الطريقة باش كان تيتعامل الجيش الألماني كانت هي السبب فهاد رد الفعل نتاع الجيش الأحمر. فإلى عقلتو فالحلقة السابقة كنا هدرنا

35
00:05:30,450 --> 00:05:40,450
على هداك غسيل الدماغ الخطير لي طرا للجيش الألماني وهدرنا على الأوامر الصارمة لي كانت تتعطى ليه بأن هاد الحرب هادي لي غتكون في الإتحاد السوفيتي

36
00:05:40,450 --> 00:05:50,450
ضرب غير اعتيادية حرب ايديولوجية مخصش تكون فيها الرحمة. الجيش الألماني دربوه على انه يتعامل في الإتحاد السوفياتي بطريقة مخالفة للطريقة باش

37
00:05:50,450 --> 00:06:00,450
يتعامل فيها متلا مع فرنسا الحرب في الاتحاد السوفياتي كانت حرب وحشية دموية مكانش تيسوق فيها الجيش الألماني لا للمعاهدات الدولية

38
00:06:00,450 --> 00:06:12,150
لحقوق الإنسان العسكر نتاع الجيش الأحمر كانوا عارفين ان الموت حسن ليهم من انهم يطيحو اسرى فيد الجيش الألماني. عارف انه يموت وهو

39
00:06:12,150 --> 00:06:22,150
وتيحارب ارحم ليه وهاد القضية كانت من بين الأسباب لي خلات الجيش الأحمر انه مكانش تيستسلم وخا تيكون عارف ان الخسارة راها حتمية فهاديك البلاصة

40
00:06:22,150 --> 00:06:30,800
الوحشية والدموية نتاع الجيش النزيه هاديك الساعة كانت تتجلى فواحد الفرقة خاصة كانت تتمشى مع الجيش

41
00:06:30,900 --> 00:06:40,900
واللي كانت تتسمى هاد الفرقة الخاصة كانت تعطات ليها اوامر خاصة تعطات ليها مهام خاصة كان الهدف ديالها هو

42
00:06:40,900 --> 00:06:50,900
هو تطهير المشاغبين واي واحد شكو فيه تيدير حرب العصابات وكذلك تطهير اليهود. هاد الفرقة الخاصة كانت تتكون غادة

43
00:06:50,900 --> 00:07:00,900
مورا الجيش الألماني الجيش الألماني تيشخشخ في الجيش الأحمر وهما تيجيو موراه تيكملو على التفرتيت متيعقلو لا على مدنيين لا على عيالات

44
00:07:00,900 --> 00:07:09,450
لا على شراف لا على دراري صغار هاد كان واحد الماكينة وحشية نتاع القتيلة ما تتعرفش الرحمة

45
00:07:09,550 --> 00:07:19,550
فراه غي فالأشهر اللولة نتاع الحرب هاد غادي يقتلو كتر من مليون روسي والأغلبية نتاع هاد الضحايا كانوا يهود مدنيين

46
00:07:19,550 --> 00:07:29,550
من الجهة لخرى ستالين فاش كانت بدات عملية بربروصة غادي يختفي تماما هاديك تمنية وربعين ساعة لولى. كان خايف طرا ليه شي

47
00:07:29,550 --> 00:07:39,550
عملية اغتيال من هادوك لي دايرين بيه حيت كيما قلنا فالحلقة السابقة كانت الخبار واصلة انه راه غيقد يكون شي هجوم الماني جاي فالطريق ولكن

48
00:07:39,550 --> 00:07:49,550
انسطالين كان تيتجاهلها كلها تماما وماوجدش الجيش ديالو الاحتمال انه يطرا شي هجوم مفاجئ كيما طرا. كان هو السبب

49
00:07:49,550 --> 00:07:59,550
ان الجيش الأحمر شرشم مزيان بعامل المفاجأة فديك ربعة وعشرين ساعة اللولة غي غادي يحس بالأمور اهدات شوية غادي يعاود يرجع يبان

50
00:07:59,550 --> 00:08:09,550
وهنا لي كان ديك الساعة هو البوليس السري نتاع الاتحاد السوفياتي غادي توصلهم اوامر صارمة من الستالين

51
00:08:09,550 --> 00:08:19,550
بأن اي عسكري غادي يسمح في البوسط ديالو اولا غادي يهرب اولا غادي يستسلم راه غادي تعتبر خيانة عظمى ويلا

52
00:08:19,550 --> 00:08:29,550
تشد غادي تعدم في الحين. الى كنت مرداك حل الفردة عسكري فقير حقير في الجيش نتاع الإتحاد السوفياتي هاديك الساعة. كنتي غادي تكون

53
00:08:29,550 --> 00:08:39,550
فواحد الموقف لا تحسد عليه. من جهة الجيش الألماني تيشرشم فيك بكل وحشية. وما كاينش امل في نجاح المقاومة ديالك

54
00:08:39,550 --> 00:08:49,550
ويلا تشديتي اسير غادي تكرفص كتر من الموت ولكن ايلا استسلمتي اولا هربتي او شدك البوليس السري نتاع الاتحاد السوفياتي

55
00:08:49,550 --> 00:08:59,550
غادي يخسرو عليك غي قرطاسة فالراس. المهم حاجة خرى لي كانت غادي تخربق الجيش الألماني. هو العشوائية وعدم التنظيم نتاع الجيش الأحمر

56
00:08:59,950 --> 00:09:09,950
فهاديك الساعة كان الاتصالات ما بين موسكو وما بين القيادات العليا نتاع الجيش الأحمر تقطعات بسبب التقدم السريع نتاع الجيش الألماني بزاف

57
00:09:09,950 --> 00:09:19,950
نتاع الفرق نتاع الجيش الأحمر لي تقطعات عليها الاتصالات ولي كانت مورا الجيش الألماني داز عليها وخلاها ولات تترجع وتتهجم على الجيش الألماني

58
00:09:19,950 --> 00:09:29,950
من لور بطرق عشوائية غير منظمة. مكاينش اتصالات بيناتهم. وهاد القضية مفهم فيها الجيش الألماني حتى وزة. مفهمش اش طاري. واش هادي

59
00:09:29,950 --> 00:09:39,950
شي خطة نتاع الجيش الأحمر علاش هاد الفراقي هادو مرة وحدة تتهجم علينا من هنا مرة وحدة خرى تاتهجم علينا من لهيه بطريقة غير منتظمة. واش كاينة شي

60
00:09:39,950 --> 00:09:49,950
خطة كبيرة نتاع الجيش الأحمر وراء هاد التحركات العشوائية الجيش الألماني بقا تيحط هاد التساؤلات ولكن الجواب هو را ما كانت لا خطة لا مولا حمص

61
00:09:49,950 --> 00:09:59,950
داكشي كان عشوائي. واحد المشكل اخر لي ولى تيطرا للجيش الألماني عاوتاني دابا. وهو واحد الفرق كبير في النفسية ما بين

62
00:09:59,950 --> 00:10:05,750
المقدمة د الجيش العربات والمدرعات وما بين المؤخرات الجيش نتاع المشاة

63
00:10:05,850 --> 00:10:15,850
فراه بالنسبة للقادة نتاع طنوكا والمدرعات والجيش نتاع العربات الخفيفة لي تيكون تيتقدم الجيش الألماني كان تيبان ليهم كلشي هو هداك

64
00:10:15,850 --> 00:10:25,850
المعنويات ديالهم طالعة بزاف داك التقدم السريع ديالهم وهداك النجاح الباهر في اليامات اللولة كانوا تيحسو وبلا راه كلشي غادي هو هدا

65
00:10:25,850 --> 00:10:35,850
هداك كانوا متفائلين بزاف ولكن بالنسبة للجيش نتاع المؤخرة المشاة اللي تيضربوها على رجليهم واللي كانوا تيتكلفوا المهمة الصعبة نتاع

66
00:10:35,850 --> 00:10:45,850
القتال مع الجيش الأحمر من بعد ما تضهص فيه شي شوية ديك العربات لي تتقدم بسرعة. بدات المعنويات ديالو تاطيح بدا تيعيا او بدا تيتسائل

67
00:10:45,850 --> 00:10:55,850
بالنسبة للمدرعات والطنوكة ما حسوش بشي فرق كبير مقارنة مع هاديك الحروب اللي دارو من قبل في اوروبا في فرنسا مثلا. ولكن بالنسبة للمشاة دابا هاديك

68
00:10:55,850 --> 00:11:05,850
استماتة باش كان تيتقاتل الجيش الأحمر وهاديك الهجومات العشوائية المباغتة لي كانت كل مرة تديرها شي فرقة على الجيش الألماني من لور بدات تتعطي

69
00:11:05,850 --> 00:11:15,850
الأكل ديالها المشاة نتاع الجيش الألماني ولاو تيحسو انهم ماحدهم تيتزيدو يتعمقو في الإتحاد السوفياتي ما حد الشراسة والهجومات لي تتجيهم من اللور

70
00:11:15,850 --> 00:11:25,850
تا تزاد كاين مذكرات نتاع بزاف نتاع العساكرية الألمانيين لي تيعاودو لينا على ديالهم فهاديك اللحظات. واحد مثلا كاتب لينا

71
00:11:25,850 --> 00:11:35,850
كيفاش ان الجيش الألماني دخل لواحد المدينة وحاصرها وخداها وكيفاش انهم صافي يسحابهم راه ربحوا ورتاحوا وكيفاش ان السكان نتاع هاديك البلاصة

72
00:11:35,850 --> 00:11:45,850
واحد اللحظة كلهم ولاو تيتخبعو فديورهم تيدخلو ويسدو عليهم البيبان. وغي شوية موراها الجيش الألماني بدا تيسمع الصوت نتاع التحنحين نتاع العودان جايين تيجريو

73
00:11:45,850 --> 00:11:55,850
الجيش الألماني كان تيسحابو را غي واحد الفرقة نتاع الجيش الهنغاري لي كانت تتعاونهم فهداك الهجوم في الاتحاد السوفياتي ولكن غادي يتفاجؤو بلي راه فرقة كبيرة

74
00:11:55,850 --> 00:12:05,850
نتاع الجيش الأحمر جايين هاجمين عليهم بالعودان بحال شي فيلم نتاع كوبوي زانديا الجيش الأحمر داخل تيهجم بالعودان ديالو وتيغوتو فيهم

75
00:12:05,850 --> 00:12:15,850
واللي هاز الميتريوزات وفيهم اللي هاز غي السيوفا وبداو تيشلضو فالجيش الألماني على غفلة المشاة نتاع الجيش الألماني اللي كان هوما اللي تيطيح عليهم

76
00:12:15,850 --> 00:12:25,850
درك هوما لي تيتكلفو بهاد المهام هادي بداو تيعياو شوية. هاد الهجومات العشوائية من لور التخطيط الألماني مكانش ضارب ليها الحساب قبل

77
00:12:25,850 --> 00:12:35,850
دخل للاتحاد السوفياتي فراه لا الفرنسيين لا البلجيكيين لا الهولنديين فاش كانت هجمات عليهم المانيا كانوا غي تيحسو براسهم را غادي يخسرو وكانو تيستسلمو

78
00:12:35,850 --> 00:12:45,850
كانت حرب منطقية ولكن الاتحاد السوفياتي كان نوع اخر نتاع الحيوانات. الجيش الالماني واخا رابح دابا حاس براسو بحالا راه شاد شي نمر من العنق

79
00:12:45,850 --> 00:12:55,850
ديالو راه قرب يغلبو ولكن ميقدوش يطيحو وخا الجزء من الثانية غي غادي ينساو يطيحو شوية د النمر غادي يقصيهم. واحد المفاجأة

80
00:12:55,850 --> 00:13:05,850
اكبيرة اخرى اللي طرات دابا واللي تيكتبوا لنا عليها القادة نتاع الجيش الألماني فالمذكرات ديالهم وهو الظهور نتاع واحد السلاح جديد المانيا

81
00:13:05,850 --> 00:13:15,850
كانت تايقة بلا راه عندها احسن طنوكة فالعالم طنوكا ديالها كانوا تيتسماو المانيا كانت عارفة ان الجيش الأحمر الاتحاد السوفياتي عندو

82
00:13:15,850 --> 00:13:25,850
واكبر عدد نتاع طنوكا في العالم ولكن التكنولوجيا ديال ديك الطنوكة تكنولوجيا بسيطة متتشكلش شي خطر على الجيش الالماني. ولكن المفاجأة لي طرات

83
00:13:25,850 --> 00:13:35,850
هو ان الجيش الالماني بدا تيواجه واحد النوع جديد نتاع طنوكا الروسية. واحد طنوكا لي كان الاسم ديالهوم تي ربعة وتلاتين

84
00:13:35,850 --> 00:13:45,850
هاد الطنوكة هادو ماكانوش بحال الطنوكا لخرا اللي كان معروف بها الاتحاد السوفياتي كانوا طنوكة متقدمين تكنولوجيا اللي يقدوا يوقفوا قدام البانزرز

85
00:13:45,850 --> 00:13:55,850
نتاع المانيا وهاد الظهور المفاجئ نتاع هاد الطنوغات ربعة وتلاتين غادي يخربق القيادة العليا نتاع الجيش الالماني. فرانس هولدر اللي شفناه قبيلا

86
00:13:55,850 --> 00:14:05,850
لأنه كان تيقولينا راه صافي ربحنا المعركة غي فجوج السيمانات بدات تدخلو التقفقيفة دابا وايلي منين جا هاد العجب هدا? هادشي مكانتش عارفاه المخابرات

87
00:14:05,850 --> 00:14:15,850
ديالنا والمشكلة هو ان العدد نتاع هاد الطنوكا جداد مكانش قليل العدد ديالهم ولى غادي وتيتزاد بواحد الوتيرة سريعة

88
00:14:15,850 --> 00:14:25,850
الجيش الألماني واخا توغل مزيان في الإتحاد السوفياتي وخا ان العملية ديالو كانت ناجحة بامتياز ولكن فهاد اللحظات بدات المشاكل

89
00:14:25,850 --> 00:14:28,550
تار عليه وبدات المفاجآت تتبان

90
00:14:28,750 --> 00:14:38,750
القيادة الألمانية غادي يبدا فيها واحد النقاش على المستوى الإستراتيجي. وهاد النقاش هادا غادي يبدا فمنتصف يوليوز شي شهر تقريبا من بداية

91
00:14:38,750 --> 00:14:48,750
اية عملية بربروسة هتلر غادي يقترح على الجنرالات ديالو فهاد المرحلة انهم يوجهو بعض المدرعات والطنوكة ديال

92
00:14:48,750 --> 00:14:58,750
اللي كانوا في الفرقة نتاع الوسط ويصيفطوهم لفوق لفرقة الشمال باش يوجدو للهجوم يدخلو هتلر كان ديما تيفضل

93
00:14:58,750 --> 00:15:08,750
يكون شي هجوم على وغادي يعاود يحيي هاد الطيبة دابا. هتلر عاوتاني كان باغي يحيد واحد المجموعة من مجموعة الوسط ويصيفطها

94
00:15:08,750 --> 00:15:18,750
المجموعة الجنوب باش تزيد تدعمها ولكن الجنرالات الكبار ديالو بحال لي كان مسؤول على التخطيطات نتاع هاد العملية والجنرال

95
00:15:18,750 --> 00:15:28,750
لي هو لي كنبدا العمليات نتاع لي هضرنا عليها في حلقات سابقة ومجموعة نتاع الجنرالات لخرين مكانوش باغين هاد البلان هدا مكانوش مرتاحين ليه هما

96
00:15:28,750 --> 00:15:38,750
كانوا باغين يكون سونطريو اكبر عدد نتاع القوات د الجيش الألماني الوسط في اتجاه موسكو. موسكو ولات تتبان ليهم دابا راه قربو يوصلو ليها وغادي يقدرو ياخدو

97
00:15:38,750 --> 00:15:48,750
بسبب هاد النقاشات اللي كانت تدور بين هتلر والجنرالات ديالو على اشمن استراتيجي غادي يتبعو الزحف نتاع الجيش الألماني غادي يدير

98
00:15:48,750 --> 00:15:58,750
وغادي يتوقف تيتسنى الجيش واقف تيتسنى حتى تسالي هاد النقاشات هادي باش يعرفو اشمن جهة فين غادي يمشيو. اشمن خطة غادي يتبعو

99
00:15:58,750 --> 00:16:08,750
واش الخطة نتاع هتلر ولا الخطة نتاع الجنرالات ديالو? وهاد النقاشات هادي غادي طول غتبقى القضية هكا حتى لعشرين غشت فعشرين غشت

100
00:16:08,750 --> 00:16:18,750
القيادات العليا نتاع الجيش الألماني غادي ترضخ للفكرة نتاع هتلر وغتولي الخطة الجديدة هي غادي نضعفو شوية الجيش د الوسط

101
00:16:18,750 --> 00:16:28,750
غنصيفطو منو للفرقة الشمالية منو للفرقة الجنوبية. وهنا الهجوم الألماني غادي يعاود يكمل. واحد السؤال كبير لي مازال لحد الآن

102
00:16:28,750 --> 00:16:38,750
خبراء التاريخ تيتناقشو فيه وتيتجادلو فيه وهو واش كون طرا البلان لاخر والجيش الألماني تبع البلان نتاع الجنرالات ماشي نتاع هتلر

103
00:16:38,750 --> 00:16:48,750
واش الجيش الألماني كان يقدر ياخد موسكو كون بقا مكونسونطري في الوسط. وكون مخسروش هاد الوقت الطويل هذا كولو وقت ثمين لي غادي يوديو عليه من بعد

104
00:16:48,750 --> 00:16:58,750
فهاد ما بين هتلر والقيادات العليا ديالو. فراه فاش كان هتلر تيتناقش مع الجنرالات هاديك المدة الطويلة كانت احوال الطقس احوال مثالية

105
00:16:58,750 --> 00:17:08,750
وما فيها حتى شي مشاكل اللي غادي تعيق الحركة نتاع الجيش الألماني. فشنو هي الأسباب اللي خلات هتلر يفكر فهاديك القضية والجنرالات ديالو يرضخو

106
00:17:08,750 --> 00:17:18,750
او للفكرة ديالو فالعامل اللول كان عامل لوجيستيكي فالجيش الألماني ولا عندو بزاف دالمشاكل مع المؤونة اللي ما بقاتش تتوصل ليه دغيا او ما

107
00:17:18,750 --> 00:17:28,750
كافياش كانت مشاكل كثيرة اخرى في الطرق لي كانت متتوصل لتا شي بلاصة والبنية التحتية ديالها مكرفصة وحتى السكك الحديدية مكانوش تيقدو يعتمدوا عليها بثقة

108
00:17:28,750 --> 00:17:38,750
فراه المقاومة التخريبية نتاع الاتحاد السوفياتي كانت تتخسر السكك الحديدية وكانت تتفجر الترانات اللي تيدوزو فيها وهادشي خلق مشكل كبير

109
00:17:38,750 --> 00:17:48,750
باش المؤونة توصل للجيش الألماني. المشكل الثاني عاوتاني اللي كان وهو ان الجيش الألماني صافي استنفد القدرات البشرية ديالو حتى توصل

110
00:17:48,750 --> 00:17:58,750
ديالو المؤونة قليلة والمعارك ولات شوية قاصحة ولات تتوصلهم الخبار بلا راه الجيش الأحمر عاوتاني بدا تيتروقروبا تيبدل المواقع ديال

111
00:17:58,750 --> 00:18:08,750
وتيجدد النفس ديالو كيما قلنا النسمة نتاع الاتحاد السوفياتي كانت كبيرة بزاف والعدد نتاع الجيش مكانش تيتسالا هتلر قنعهم

112
00:18:08,750 --> 00:18:18,750
بيلا را الا تكونسونطراو فقط على هداك الخط لي غادي لموسكو راها غادي تقاضى المؤونة حاجة لي بدات تتبان والجيش الأحمر الجديد لي بدا

113
00:18:18,750 --> 00:18:28,750
تيترتب عاوتاني غادي يقد يدير لينا بحال الكلاب من الشمال والجنوب ويحاصرنا تما. قال ليهم من الأحسن اننا ما نتكونسونطراوش على خط واحد

114
00:18:28,750 --> 00:18:38,750
نخليو الجيش موزع على تلاتة الجهات هاد النقاشات دابا اللي كانت بدات بين هتلر والجنرالات ديالو كانت دليل كبير على ان المانيا

115
00:18:38,750 --> 00:18:48,750
راها فشلات في تحقيق الأهداف الأولية ديالها. الجيش الألماني كانت عندو اهداف بزاف ولكن دابا بدا تيستنفد القوة ديالو. وموسكو مازالة بعيدة

116
00:18:48,750 --> 00:18:58,750
تقريبا شي تلتمية كيلومتر. الخطة الأولية والفكرة باش دخلات المانيا هي انهم ايلا شرشمو الجيش الأحمر مزيان فلول او بينو ليه بيلا را

117
00:18:58,750 --> 00:19:08,750
عندو حتى شي فرصة حتى شي امل انه يقدر يوقف قدامهم راه الجيش الأحمر غادي يستسلم. تيصحابهم غادي يطرا كيما طرا فالدول الأخرى. هاد الفكرة كانت فكرة

118
00:19:08,750 --> 00:19:18,750
غالطة وما تحققاتش في ارض الواقع ولا باين العمى دابا ان الأهداف الأولية لي كانت باغا ديرها المانيا دغيا دغيا راها فشلات دابا فسبتمبر غادية

119
00:19:18,750 --> 00:19:28,750
عاود الجيش الألماني يكمل التحركات ديالو غادي يوصلو ويحاصرو من الفوق واحد الحصار لي كان وحشي في فصل الشتاء نتاع الف وتسعمية وواحد

120
00:19:28,750 --> 00:19:38,750
وربعين ميتين الف من المدنيين السكان نتاع غادي يموتوا بالجوع وغادي يموتوا بسبب البرودة والثلج وقلة التدفئة

121
00:19:38,750 --> 00:19:48,750
ميتين الف واحد غادي يموتوا بسبب هاد الحصار. في الجنوب كيف تا هي غادي طيح من بعد واحد الحصار كبير. والمانيا غادي تشدك

122
00:19:48,750 --> 00:19:58,750
كتر من ستمية الف اسير روسي. كيف غادي طيح فقبضة الجيش الألماني فستة وعشرين سبتمبر. او فتلاتين سبتمبر فرقة الهجوم د الوسط

123
00:19:58,750 --> 00:20:08,750
بدات تتقرب لموسكو. ستالين فاش غادي يعرف بلا القضية ولات تتقرب لموسكو. غادي يعطي اوامر باش غادي يتبنى واحد المجموعة كبيرة نتاع الافخاخ

124
00:20:08,750 --> 00:20:18,750
نتاع طنوكا وغادي يدورو بيهم موسكو كاملة. وموسكو فهاد اللحظات غادي يتقربل مزيان. بدات تدور اشاعات لداخل لأن نتاع الإتحاد

125
00:20:18,750 --> 00:20:28,750
السوفياتي راه بدا تيهرب وتيخرج من موسكو والسكان المدنيين غادي يعيشو فواحد الفوضى وواحد وواحد القربالة كلشي خايف وتا واحد ما عارف اش

126
00:20:28,750 --> 00:20:38,750
غادي يدير وسط موسكو فهاد اللحظات كلشي كان تيتوقع ان النهاية نتاع الريجيم نتاع الاتحاد السوفيتي راها وصلات فهاد اللحظات

127
00:20:38,750 --> 00:20:48,750
هادي الاتحاد السوفياتي غادي دير واحد المعجزة صناعية. الاتحاد السوفياتي فهاد المرحلة غادي يقد على الرغم من الهجومات الجوية والتفوق الجوي نتاعها

128
00:20:48,750 --> 00:20:58,750
الطيارة الألماني غادي يقدو يفككو كتر من الف وخمسمية مصنع نتاع السلاح د الاتحاد السوفيتي. الف وخمسمية مصنع نتاع الإتحاد

129
00:20:58,750 --> 00:21:08,750
غادي يفكوهم كرو بكرو باش يعاودو يديوهم لبلاصة اخرى. غادي يفكوهم غادي يحطوهم في ترانات وغادي يصيفطوهم للشرق لجهة سيبيريا

130
00:21:08,750 --> 00:21:18,750
فنفس الوقت غادي يهجرو تقريبا شي مليون من عمال المصانع السيبيريات تاهوما غادي يديو كلشي للسيبيريا وغادي يعاودو يبنيو ديك الف وخمسمية

131
00:21:18,750 --> 00:21:28,750
مصنع كر وبكرو عاوتاني ويركبوها باش يكملو التصنيع الحربي ديالهم. سيبيريا هاديك الساعة كانت بعيدة على الهجومات الألمانية ميقدوش يوصلو ليها. وهاد الإنجاز

132
00:21:28,750 --> 00:21:38,750
هذا المعجزة كان من اعظم الإنجازات لي دارت في الحرب العالمية الثانية. الإتحاد السوفياتي دابا ولا تيعاود يرتب الأوراق ديالو ويبني المصانع ديالو

133
00:21:38,750 --> 00:21:48,750
او فنفس الوقت هتلر في المانيا غادي يعطي الأوامر ديالو بيلا راه خص الإقتصاد الألماني يرجع يولي اقتصاد مدني عاوتاني

134
00:21:48,750 --> 00:21:58,750
فهاد اللحظات كان تيسحابو راه صافي الحرب فالاتحاد السوفياتي راه سالات راه ربحناها بدينا دينا ها حنا على الأبواب نتاع موسكو ما كاين لاش

135
00:21:58,750 --> 00:22:08,750
نزيدو نحكرو على الاقتصاد د المانيا خاصنا نردوه مدني. هاد القضية كنا هضرنا عليها فواحد الحلقات سابقة. ان هتلر عاش وشاف هاديك الثورة لي دار الشعب

136
00:22:08,750 --> 00:22:18,750
على القيصر من بعد الحرب العالمية اللولة بسبب ان الاقتصاد كان اقتصاد حربي وكان جوع الشعب الألماني. فهتلر كان خايف تنوض عليه شي تورة فألمانيا

137
00:22:18,750 --> 00:22:28,750
وكان تيحاول ما امكن انه يخلي لي نتاع الاقتصاد ما بين مدني وعسكري. ما باغيش يخلي الاقتصاد ديما اقتصاد عسكري. ويجوع الشعب ديالو

138
00:22:28,750 --> 00:22:38,750
هتلر غي حس بيلا راه صافي راه غيقد يربح هاديك الحرب حول الاقتصاد لاقتصاد مدني في اسرع وقت ممكن. ولكن كان واحد العامل مهم

139
00:22:38,750 --> 00:22:48,750
اللي ما كانتش المانيا دايراه فالحسبان دابا. هاداك الهجوم اللخر اللي كان غادي يديرو الجيش الألماني على موسكو غادي يلقى واحد العائق كبير اللي

140
00:22:48,750 --> 00:22:58,750
كان هو احوال الطقس غادي تبدا تاطيح الشتا ديما ديما بطريقة مستمرة حتى للأواخر نتاع اكتوبر الطنوكة والعربات

141
00:22:58,750 --> 00:23:08,750
او المدرعات نتاع الجيش الألماني ولات دابا تتحصل فالغيس. ما عندها كي دير تحرك فهاد الجديد. او عاوتاني الهجوم غادي يحبس او غادي يدير

142
00:23:08,750 --> 00:23:18,750
حتى نوفمبر وهنا غادي يبدا يدخل البرد فاللول ما كانش البرد بزاف الجيش الألماني بالمدرعات والطنوكة ديالو ولا قاد يتحرك

143
00:23:18,750 --> 00:23:28,750
البرد اللي بدا تيدخل ولا تيجمد التربة والغيس والأرضية وولاو الطنوكة والعربات الألمانية قادين يتحركوا فوقو مابقاش داك الغيس فخمسطاش

144
00:23:28,750 --> 00:23:38,750
نوفمبر غادي يعاود يكمل الجيش الألماني الاتجاه ديالو نحو موسكو ولكن الجيش دابا ولى جيش ضعيف منهوك ومعندوش المؤونة بزاف

145
00:23:38,750 --> 00:23:48,750
والجو ولى غادي وتيبرد غادي وتيبرد. ما بقاتش دابا غي الشتا وشوية ديال البرد ولى تيطيح الثلج بكثافة وولى البرد نيت برد قارس

146
00:23:48,750 --> 00:23:58,750
راه في اواخر نوفمبر درجات الحرارة ولات تاطيح حتى تتوصل ناقص خمسة وعشرين درجة والمصيبة هي ان الجيش الالماني

147
00:23:58,750 --> 00:24:08,750
يدوز حوايج الشتا معندوش دوك الجاكيطات تقال نتاع البرد. كانوا مزال تيتحركو في الاتحاد السوفياتي بواحد خفيف مصايب غي من القطن. وبجاكيطة خفاف ماشي

148
00:24:08,750 --> 00:24:18,750
ديال داك النوع نتاع البرودة العربات والطنوكات تا هي غتلقى واحد المشكل كبير ما كانش عندهم هداك مضادات التجمد بدات تتكلاكا تتجمد من الداخل

149
00:24:18,750 --> 00:24:28,750
متتقدش تحرك والزحف في اتجاه موسكو ولا تقيل دابا. الماكلة براسها كان عندهم معاها مشكل. كان الا حليتي شي كانيطة خصك تاكل

150
00:24:28,750 --> 00:24:38,750
كلها في اقل من ثلاثين ثانية ولا غادي تجمد لك في يديك بالبرودة. هادشي من جهة الجيش الألماني. ومن الجهة لخرى نتاع الجيش الروسي كان ماشي غي تيوجد

151
00:24:38,750 --> 00:24:48,750
ضد شي مقاومة عنيفة ضد الهجوم الألماني دابا. بل ولى تيخطط يدير واحد الهجوم مضاد كبير. كان ديك الساعة واحد المارشال نتاع الإتحاد السوفياتي

152
00:24:48,750 --> 00:24:58,750
كان الإسم ديالو واللي غادي تعطى له الحماية نتاع موسكو. هاد كان مشهور بالنجاحات ديالو ضد

153
00:24:58,750 --> 00:25:08,750
ضد الجيش الياباني في منشوريا غادي يحط واحد المجموعة كبيرة نتاع الجيش الأحمر في اقصى الشرق باش يحمي الإتحاد السوفيتي من اي هجوم مباغت من

154
00:25:08,750 --> 00:25:18,750
اليابان وغادي يبدا يصيفط فنفس الوقت مجموعة كبيرة عاوتاني نتاع الجيش الأحمر في اتجاه موسكو باش تحميها. وهاد التحركات الكبيرة هادي المانيا مضاربة غي مع البرد

155
00:25:18,750 --> 00:25:28,750
ما فراسها ما يتعاود ما فراسهاش لخبار. او فخمسة الف او تسعمية او واحد او ربعين. غادي يلوح واحد الهجوم مضاد كبير مفاجئ

156
00:25:28,750 --> 00:25:38,750
من الشمال والجنوب نتاع موسكو ضد الجيش الألماني. غادي يحاول يشد الجيش الألماني تما بحال الكلاب بعامل المفاجأة. وهاد

157
00:25:38,750 --> 00:25:48,750
كان بحال على الجيش الألماني اللي كان مسطاسيوني تما. هاد الهجوم مضاد غادي يستمر مدة طويلة. غادي يبقى كمال والمانيا

158
00:25:48,750 --> 00:25:58,750
غادي تقد تكمل الهجوم ديالها فاش غادي يوصل للربيع نتاع الف وتسعمية وتنين وربعين. راه واخا هادشي كامل الجيش الألماني راه مزال مخسرش. ولكن فهاد

159
00:25:58,750 --> 00:26:08,750
المرحلة الجديدة نتاع الحرب الطريقة المشهورة نتاع الجيش الألماني ما بقاتش واكلة ما بقاتش خدامة. وألمانيا دابا دخلات بالضبط فهداكشي اللي كان

160
00:26:08,750 --> 00:26:18,750
هيتلر تيخاف منو وتيحاول يتفاداه بأي تمن ممكن المانيا غادي دخل فحرب طويلة المدى مبيناش النهاية ديالها مشات المرحلة نتاع

161
00:26:18,750 --> 00:26:28,750
عقرب وزرب ودخلات دابا المرحلة نتاع بقات تيري فيا تيري فيك لواحد المدة طويلة. هتلر دابا فشل ما قدش ينجح انه يقضي على الجيش الأحمر كلو

162
00:26:28,750 --> 00:26:38,750
وما نجحش وما قدش ياخد موسكو. هتلر دابا ولى مفروض عليه انه يعتارف بيلا هاد الحرب هادي راه النهاية ديالها ما معروفاش. وفهاد

163
00:26:38,750 --> 00:26:48,750
اثناء هادي غادي تزيد ترون القضية مزيان غادي تطرا عملية اللي دارتها اليابان ضد امريكا واللي كانت واحد نقطة تحول كبير

164
00:26:48,750 --> 00:26:58,750
فهاد الحرب هادي الحرب دابا مبقاتش واحد الحرب لي مكونسونطريا غالبا غي في اوروبا ولكن ولات بالفعل حرب عالمية غادي دخل فيها حتى

165
00:26:58,750 --> 00:27:08,750
ميريكان وغير ربعيام مورا بور الهاربور هتلر غادي يعلن الحرب ضد امريكا ولكن الكمالة نتاع هاد الروينة الجديدة

166
00:27:08,750 --> 00:27:11,250
غادي نشوفوها في الحلقات المقبلة

167
00:27:11,450 --> 00:27:21,450
فكما العادة شكرا بزاف على الاستماع الى عجبكم الفيديو كليكيو على صابوني ولا الإشتراك ولا وعلى هداك الجرس باش توصلكم الفيديويات

168
00:27:21,450 --> 00:27:31,450
المقبلة الى اللقاء

169
00:27:31,450 --> 00:27:37,824


