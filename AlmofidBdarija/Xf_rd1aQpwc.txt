مرحبا بكم في حلقة جديدة من سلسلة تاريخ ملوك الفراعنة. في الحلقة اللي فاتت كنا هضرنا شوية على رمسيس الثاني المشهور برمسيس
الأعظم اولا رمسيس الأكبر كنا شفنا شوية الشخصية ديالو كي كانت شفنا الأسماء الفرعونية لي خداها لراسو وهدرنا على بعض الإنجازات المعمارية لي
دار فحياتو فهاد الحلقة غادي نهضرو شوية على معركة قادش وحدة من اشهر المعارك فالتاريخ القديم واللي طرات بين رمسيس التاني والجيش ديالو مع
الحيتيين فقبل ما نهضرو على التفاصيل د المعركة اجي نرجعو السينتال اللور ونشوفو شنو هي الظروف اللي تجمعات
باش تخرج لينا فاللخر هاد المعركة تقاضي الشهيرة. عقلتو كنا هدرنا فحلقات سابقة على كيفاش ان الثورة نتاع اخناتون الدينية كان خلقات
بزاف د البلبلة فمصر وكيفاش ان اخناتون مشى بنى المدينة الدينية ديالو فتل العمارنة وهمل مصر تماما ومبقاش تيتسوق ليها ففي العهد
نتاع اخناتون بدا النفود الفرعوني في المناطق المجاورة غادي وتيصغار غادي وتيتكمش شوية بشوية والأعداء نتاع مصر غادي يستغلو هاد
القضية الحيتيين العدو اللدود الأبدي نتاع مصر وغادي يبداو يديرو تحالفات بزاف ضد الفراعنة شوية بشوية الحيثيين غادي يبداو ينجحو
في الخطط ديالهم والفراعنة شوية بشوية غادي يبداو يفقدو بزاف د المناطق د النفوذ لي كانت عندهم
هادشي كامل تيطرا واخناتون مامسوقش وماباغيش يتحرك
فعقلتو كنا هضرنا على كيفاش اخناتون كانوا تيوصلو ليه بزاف د الرسائل لي تطلب المساعدة منو السفراء والأمراء نتاع مصر لي كانوا في المدن الأجنبية
كانوا واكلين العصا مزيان وكانوا تيصيفطو بزاف د الرسائل. الأخناتون لي مكانش اصلا تيسوق ليها. هاد الرسائل لي كانت تعرف برسائل تل العمارين
ولكن فاش غادي يموت اخناتون والتراث الدينية ديالو غادي تفشل ومصر غادي ترجع تعبد الالهة التقليدية ديالها غادي يبداو الملوك د الاسرة
رقم تسعطاش لي قلنا كان اول واحد فيهم هو رمسيس الأول هضرنا عليه في الحلقة السابقة. غادي يبداو يحاولو يسترجعو مناطق النفوذ لي تحيدات لهم في عهد اخناتون
رمسيس الأول قلنا غادي يحكم عامين وولدو للخليفة ديالو سيتي الأول غادي يبدا واحد المجموعة كبيرة د الحملات العسكرية ضد الحيتيين
في الأول غادي يوصل حتى لقاديش. غادي يتقاتل مع الحيتيين وفي اللخر غادي يدير معهم واحد المعاهدة نتاع الصلح. هادشي غادي ينقشو لينا الأول
في الجدران تاع معبد الكرنك
الأول غادي يحكم تقريبا ربعطاشل عام غادي يموت ومن بعدو غادي يجي البطل ديالنا رمسيس الثاني اولا رمسيس العظيم
فأجي دابا نشوفو كيفاش رمسيس الثاني غادي يتألق في المجال العسكري. في العام الخامس نتاع الحكم ديالو كانت عندو تقريبا شي خمسة وعشرين عام
رمسيس الثاني غادي يدخل فهاد المعركة دقاديش وغادي يفرعلينا بها راسنا في الجدران د المعابد ديالو كلها المعركة لي دار باه الأول تتسمى
مكتقاضيش الأولى ولكن المعركة لي دارها رمسيس الثاني تتسمى معركة قادش الثانية ولكن حنا غنسميوها معركة قادش لحقاش هي لي اكثر شهرة
تفاصيل اللي غادي يخلي لينا رمسيس التاني على هاد المعركة هادي اكتر من اي تفاصيل نتاع اي معركة اخرى دازت فالتاريخ القديم تفاصيل مملة
لدرجة انه كاتب لينا الأسماء نتاع العودان ديالو لي خدمهم فهاد الحرب هادي. فستين عام كلها لي غاتبقى ليه في الحكم من بعد ماغايرجع من هاد المعركة. غايدوز
دوزها غي تينحت عليها ويرسم عليها فالجدران نتاع المعابد ديالو. هاد قاضيش هادي كانت واحد المدينة فشمال سوريا. وكيما قلنا كانت ديما تحت الصيف
اطار هاد مصر ولكن فعهد اخناتون وموراه ولات شوية بشوية تتخرج على السيطرة. والحيثيين العدو اللدود دمصر لي كانوا عايشين هاديك الساعة
ما يسمى بتركيا دابا ولاو هوما اللي تيتحكمو لينا فقاديش ورمسيس التاني بطبيعة الحال كرجل عسكري غادي يبغي يكمل البطولات د باه
فمغاديش يعجبو الحال
في السنة الخامسة د الحكم ديالو غادي يجمع الجيش ديالو وغادي يتحرك للجهاد قادش باش يسترجعها
الجيش المصري هاديك الساعة ماكانوش تيرتبوه على حسب الرتب والأقدمية ولكن كانوا تينضموه فقط على حسب المهارات فالمرتبة التحتانية
قاع كانوا عندنا المشاة. هادو ما تتكونش عندهم بزاف د او تيكون عندهم سيف او رمح او دراع. او تيضربو المسافات كلها على
رجليهم رمسيس مثلا بغا يمشي تال شمال سوريا القادوس باش يتقاتل هاد المشاة مساكن غادي يضربو ديك المسافة كلها على رجليهم مكاين لا طوبيس لا طاكسي
كانوا تيضربو تقريبا خمسة وعشرين كيلومتر في النهار نتاع المشية. في المرتبة لي فوق هاد المشاة كانوا الرماة. ماشي الروماة د البالطوك ولكن الرومان
اللي كانوا تيلوحو النبل هاد الرماة كانت تتكون عندهم مهارات كتر من المشاة بطبيعة الحال وكان عندهم الزهر مكانوش تيدخلو فالمعركة ديريكت
كانوا تيجلسوا في المؤخرة د الجيش وتيبقاو يسيفطوا فوج مورا فوج نتاع النبل. وفي المرتبة الأولى تيجيونا اصحاب العربات. مالين اللي
يجروهم لعودان هاد العربات هاديك الساعة كانوا شي حاجة بحالا قلتي شي ديالنا دابا الجيش لي عندو بزاف د العربات تيكون عندو
كبير في الحرب واللي كانوا تيركبوا فهاد العربات تيكونوا هما نتاع العسكر الكوموندوز وهاد العربات هاديك الساعة كانوا تيكونوا
باش يتصايبو ما كانتش شي حاجة ساهلة بالنسبة ليهم. كانوا تيصايبوهم بتلاتة دالأنواع نتاع الخشب. النوع نتاع الخشب خاص فقط بهداك المحور الطويل
اللي تيجروه العودان واحد النوع د الخشب اخر اللي تيكون تيتلوى وما تيتهرسش اللي تيخدموه في العجلات وواحد النوع نتاع الخشب اللي خصو يكون خفيف
او قاصح بزاف او صحيح لي تيخدموه في الجسم د العربة. تلاتة د الأنواع د الخشب. واحد المحور واحد للروايض او واحد الجسم د العربة. او هاد العربات
كانوا تيكونوا خفاف ولكن قاصحين مزيان وكانوا تيجروهم جوج نتاع العودان وسط العربة كانوا تيوقفوا جوج نتاع العساكرية عساكري
تالف لي تيسوق العودان وعسكري اخر محترف لي تيرمي النبل هاد الرامي دالنبل لي تيركب لينا فالعربة تتكون عندو مهارات كبيرة
بزاف مقارنة مع الرماة العاديين. حيت تيخصو والعربة راها تتحرك وتتهز وتتنقز. فهاديك البليصة فاش كان تيوقف هاد
الرامي فوق العربة مكانوش تيصيبوها من الخشب كانت تتكون محبوكة مكانتش من الخشب القاسح ولكن بحال شي توب اللي تيتهز ويتحط باش فاش تكون العربة
تتحرك بزاف هاد الرامي هدا تيقد يحافظ على التوازن ديالو ويشد النيش مزيان بحالا قلتي ديالنا دابا كانوا عندنا تلاتة في الجيش
مرتبين على حسب المهارات المشاة والرماة واصحاب العربات
المهم رمسيس الثاني دابا غادي يجمع واحد الجيش فيه عشرين الف واحد. وغادي يفرقهم لربعة ديال الفرقات. خمسالاف فكل فرقة. فرقات
غادي يسميهم على الالهة ديالهم كانت الفرقة د امون الفرقة دراع الفرقة نتاع فتاح والفرقة نتاع هاديك الوقيتة باش تدي معاك
جيش فيه عشرين الف نتاع البشر من مصر حتال سوريا غتكون فيه بزاف د المشاكل اللوجيستيكية كيفاش غتوكلهم وتشربهم? فحتى
قرى هاديك الساعة كانوا تيكونو عادة صغار. فما تقدش تمشي توقف على شي قرية فيها غي ربعالاف واحد. وتقول ليهم وكلوليه عشرين الف واحد. وما يمكنش تهز
المؤونة ديال كولها من لول نتاع عشرين الف واحد وتبقى غي غادي. ديك المؤونة واحد تلتيام ربعيام غادي تقادا لك. ضروري يكون عندك واحد البلان لوجيستيكي
قبل ما تحرك الجيش ديالك وهادشي اللي غادي يدير رمسيس التاني فقبل ما يحرك الجيش غادي يكونوا راسمين الطرقان والبلايص منين غادي يدوزوا فين
غادي يوقفو وغادي يتسناو الوقت المناسب في العام باش يتحركو. باش يدوزو من البلايص لي عارفين ان الغلة يلاه تجنات منهم. وغادي
بزاف نتاع المخازن د الماكلة في الطريق كلها قبل ما يتحرك الجيش وجدو المخازن في الطريق ضاربين الحساب نتاع الغلة في كل بلاصة
تا فوقاش غادي تخاد وغادي يبداو الرحلة ديالهم فينما وصلوا لشي مخزن تيهزو ديك المؤونة اللي غتكفيهم باش يوصلو لمخزن اخر اللي موراه غادي يبقاو غاديين هاكا
حتى غادي يوصلو لينا دابا لسوريا وهنا الجيش المصري غادي يبدا يشوف شي مناظر لي معمرو شافها هاد الرحلة الحربية غاتكون واحد التجربة جديدة
الأغلبية نتاع العساكر تما الأكثرية ما عمرهم خرجوا من مصر. ففسوريا غادي يشوفوا بزاف دالورود اللي ما مولفينش تيشوفوها في مصر
غادي يشوفو الثلج في القمم د الجبال لأول مرة في حياتهم فمنها رحلة عسكرية ومنها سياحة المهم غادي يوصلو لينا دابا لواحد البلاصة لي سميتها
وادي البقاع وفي هاديك البلاصة رمسيس غادي يجيو ليه واحد الجوج نتاع السكان المحليين فغيهضر معاهم غيحاول يجبد منهم المعلومات
غادي يسولهم واش عندكم شي خبار على الحيتيين? فهادوك جوج د السكان المحليين غادي يقولوا لرمسيس راه مواتا لي مواتا لي كان هو القائد الملك د الحيتيين ديك
ديك الساعة راه مواتا لي سمعك جاي راه خاف منك وهز ديك عشرين الف د الجيش لي عندو وهرب بيهم للشمال راه غيكون هرب بشي مية كيلومتر ولا كتر كاع
فرمسيس هاديك الساعة يالاه عندو خمسة وعشرين عام مازال صغير وغشيم وما عندوش كبيرة في الحياة. وكان عاوتاني حاس براسو وعاجباه العظمة ديالو
ديالو فغادي يتيقهوم وغاتبان ليه الهضرة ديالهم انا هو رمسيس العظيم والجيش ديالي هو اعظم جيش فالعالم بطبيعة الحال الحتالة
دمواتا لي غادي يخاف ويهرب مني ولكن هاد القصة نتاع الهروب كانت غي كدبة وهادوك جوج السكان المحليين كانوا غي جواسيس
زرعهم مواتلي مواتلي راه ما هربش ولكن كان مخبع بربعين الف نتاع الجيش غي مورا واحد الغابة تما كانت حدا قاديش ربعين
الف نتاع العسكر فيهم الفين وخمسمية غي نتاع العربات. مخبع تما تيتسنى غي تبان شي فرصة مناسبة باش يهجم. رمسيس دابا كلا الطعم
فغادي يقول للقادة ديالو انا غادي نسبقكم غادي نمشي لقاديش وغنبني المعسكر فاش توصل الفرقة اللخرة لحقو عليا فرمسيس كيما
قبيلا الجيش ديالو مكانش غادي مجموع كلو فكان مقسم الفرق وبين فرقة وفرقة كاينة واحد المسافة واحد المدة زمنية باش يلحقو على بعضياتهم
فهاديك الوقيتة فاش كان رمسيس غادي القاديش فرحان غادي يصايب المعسكر الفرقة نتاع راع اللي كانت هي اللخرة غادي يهجمو عليها الحيتيين
اذرع تتاكل العصا او رمسيس ما فراسو ما يتعاود. سبقهم مشى يبني المعسكر ما غاديش يوصلو الخبار دغيا
في الجدران نتاع المعابد لي نقص لينا رمسيس الثاني من بعد. راسم لينا التفاصيل نتاع هاد المعسكر لي دار في قاديش كلو. المعسكر كانوا
ورينو كامل بالدروع كانوا تيشدو الدروع وتيغرسوهم في الرملة وتيصايبو بهم بحال شي قرياج داير بالمعسكر كلو راسم لينا تما كيفاش الناس
كانوا تيصيبوا العربات وسط المعسكر الناس اللي كانوا تيجيبو الما الناس اللي كانوا تيتسخروا بالغدا وناقش لينا فالجدران ديالو حتى السبع الصغير ديالو
اه رمسيس كان مربي سبع كان تيديه معاه للحرب ديالو كان تيجري حداه. تخايل راسك داخل فحرب مع رمسيس او تيبان لك جاي تيجري بالجيش ديالو
وتيجري حداه سبع داكشي ديال الأفلام
المهم هاديك الساعة فالمعسكر الجنود نتاع رمسيس غادي يشدو جوج د الجواسيس خرين نتاع مواتا ليه. غادي يخليو دار باباهم مزيان بالعصا وغادي يعدبوهم تا غادي
غادي يعتارفو وغادي يقولو ليهم الحقيقة بلا راه مواتن لي راه مخبع الجيش ديالو قريب وراه ناوي يهجم ولكن ديك الساعة مغاديش دوز بزاف
مواتا لي غادي يهجم ورمسيس مزال مموجدينش كاع. والقضية غادي ترون مزيان غادي ينوض الهراج والماراج. شي تيهرب من هنا شي تيسلت من هنا
وولى تيبان بلا صافي المصريين هداك النهار غادي ياكلو العصا ولكن رمسيس مكاين تيخاف تا من شي حاجة فغادي يتشجع وغادي ينقذ الموقف
ديالو ديك الساعة غيجيو تيسولوه. ها العضيم ديالنا المنقذ ديالنا اش غنديرو دبا? راه بزاف د الجيش سمح فينا ومشى. علاش غنبقاو هنا
ومانمشيوش تا حنا بحالنا ورمسيس غادي يجاوبهم اش كاين القادة ديالي? اش كاينة المشاة ديالي? اش كاينة الرماة ديالي? اصحاب العربات ديالي
صافي مبقيتوش الرجال تتعرفو كيفاش تقاتلو صافي وليتو اوباش? واش متتعرفوش بلي راه لي تشجع وحارب حدا الملك ديالو فاش غنرجعو
بحالنا غترضي عليه الالهة وغادي يتمجد في التاريخ? واش وليتو دراري صغار? واش متتعرفوش في قلوبكم بلا انا هو الحديد الصحيح لي شادكم? واش
عقلتوش فاش خلينا مجموعين الملايين تاع الدول لخرى من قبل يلاه تبعوني المهم ترجمة الخطبة لي عطيتكم را هي هاديك ولكن زدت فيها غي ديك
اوباش ودراري صغار شوية باش نضحكو
وهنا رمسيس ماشي غادي يدافع ولكن غادي يهجم فغادي يفاجئ العدو غادي يدوز فوسط الجيش فواحد الممر ضيق وغادي يدور على الحيثيات
من اللور وغادي يبقى يدفع فيهم شوية بشوية حتى غادي يوصلهم للواد هو تيشري الوقت تيدفع فيهم شوية بشوية والإمدادات ديالو راها غادا وتتوصل
فالجيش اللي كان معطل بدا تيوصل دابا. فالحيتيين هاديك الساعة غادي يلقاو راسهم تحاصرو. والجيش د فرعون غادي وتيكبر. وهوما موراهم غي الواد
غادي يخليو العربات ديالهم وغادي يتلاحو في الواد. هاد كلهم مأرخهم رمسيس وتيعاود لينا عليهم في الجدران ديالو. وكيما قلنا حتى العودان ديالو
عارفين السميات ديالهم واحد منهم سميتو النصر في طيبة ولاخر سميتو موت راه مطمئن موت كان اسم نتاع واحد الإله من الألهة
ديالهم المهم رمسيس دابا اعتق الموقف هداك النهار غادي يطيح الليل والجيوش بجوج غادي يتسناو على ما يطلع الصباح باش يكملوا المعركة
مواتا لي كيما قلنا كنبدا بربعين الف او رمسيس التاني كنبدا بعدد اقل كان تقريبا عشرين الف ولكن كانت الخبرة العسكرية ديالهم والتدريب
ديالهم فايت بزاف هاديك ربعين الف لخرا فموتا لي وخا فايتهم فلعدد رمسيس فايتهم فلخبرة والحنكة العسكرية مهم النهار التاني
غادي يبقاو شي تيشوف فشي وغادي يطرا التعادل فالأطراف بجوج لرمسيس الثاني لا مواتا لي غادي يعرفو بلا تا واحد فيهم ما يمكن يغلب هداك النهار
تعادل ومواطن لهنا غادي يطلب من رمسيس انهم يسنيو شي معاهدة صلح ولكن رمسيس مغاديش يبغي
فكما العادة عاجبو راسو وتيتبوبا غادي يقول ليه لا ما غنديروش معاهدة صلح ولكن غنديرو غي هدنة فالهدنة تتكون غي مؤقتة ماشي بحال
الصلح فرمسيس غادي يقول المتلي غنديرو غي هدنة دابا ولكن مزال غادي نرجع لباباكم غادي يهز الجيش ديالو وغادي يرجع بحالو لمصر
رمسيس الثاني مغاديش ينجح في الحرب ديالو ومغاديش يقدر يرجع قاليش تحت السلطة المصرية. ولكن بما انه عاجبو راسو فغادي يعتبر
هاديك المعركة كانتصار كبير ديالو وغادي يدوز ستين عام لي بقات ليه في الحكم ديما تيهضر لينا على هاد الانتصار ديالو وعلى الشجاعة ديالو وعلى كيف
باش انه نقد الموقف واعتق الجيش ديالو من مخالب الهزيمة. قادش مغتكونش اخر معركة ديالو. غادي تكون عندو بزاف د المعارك خرا من بعد. فتمن
سنين من بعد قاديش غادي يعاود يرجع لسوريا يرونها غادي يحاصر واحد البلاصة سميتها دابور وغادي يسترجعها والحيتيين فلخر غادي
اضطروا انهم يخليو واحد الجزء كبير من سوريا بدون حماية ديالهم
فالمهم رمسيس غادي يتبت للشعب ديالو انه فرعون عسكري محنك لي استرجع بزاف د الأراضي لي كانت مشات من مصر ايام اخناتون
الحلقة الجاية غنزيدو نكملو نهضرو على شي جانب اخر من جوانب الحياة نتاع رمسيس الثاني العظيم فشكرا على الإستماع الى عجباتكم الحلقة كليكيو
وعلى صابوني ووزعوها باش تعمل فائدة والى اللقاء

