مرحبا بكم فحلقة جديدة من سلسلة تاريخ ملوك الفراعنة. الحلقة اللي فاتت كنا هدرنا شوية على الهيروغليفية. هدرنا على
الأشكال المختلفة اللي تتكتب بها وشفنا وتعلمنا دالعلامات الأحادية دالصوت وفنفس الوقت تعلمنا بعض الكلمات
هيروغليفية لي موجودة وتتعاود بزاف فجدران المعابد المصرية القديمة
فهاد الحلقة غادي نهضرو شوية على الحملات العسكرية نتاع نابوليون فمصر وعلى الظروف لي ادات لاكتشاف حجر رشيد اولا
روزيتا ستون سنة الف وسبعمية وتمنية وتسعين نابوليون بونابارت اللي كان في العمر ديالو ديك الساعة تمنية وعشرين عام غادي يرجع لباريس من بعد الانتصارات
الساحقة ديالو في الحملة الإيطالية. غادي يرجع لباريس كبطل لي مازال ما عمرو ما تغلب. فرنسا ما بغاتش يبقى عندها واحد البطل بحالنا
قال ما تيدير والو فغادي يقتارحو عليه انه يمشي يغزو النجليز. النجليز هاديك الساعة كانت عدو ديال فرنسا. نابول
اليوم غادي يشوف الأسطول الفرنسي غادي يضرب الحسابات ديالو غادي يعرف بلا القضية مامخرجاش وبلا ماعندو مايدير فشي حاجة سميتها غزو انجلترا
ولكن غادي يقترح عليهم واحد البديل وهو غادي يمشي يغزو ويدير حملة عسكرية في مصر
نابوليون غادي يفكر انه يمشي يغزو مصر لجوج ديال الأسباب سبب سياسي وسبب نفسي السبب السياسي هو ان الإقتصاد دالنجليز
ديك الساعة كان متعلق بزاف بالمعاملات التجارية مع الهند. والخط التجاري نتاع التبادلات التجارية بين النجليز وبين الهند كان تيدوز
في اليابسة نتاع مصر كانت هاديك هي اقرب طريق باش توصل للنجليز للهند. فنابوليون فكر ان فرنسا الى حتلات مصر غادي تقد
تقطع هداك الخط التجاري لي بين النجليز وبين الهند وغادي يكون هذا سبب في تضعيف الاقتصاد الانجليزي. كان عندو كذلك واحد
هاد السبب نفسي فمن صغرو وهو متأثر بزاف بواحد البطل لي كان سميتو الكسندر الأكبر. فنابوليون كان ديما تيقول ان
بيع العظماء تتبدا في الشرق. غادي يرتب الأمور ديالو وغادي يمشي لمصر
بزاف د الناس تيكرهو نابوليون ولكن كلشي حتى الأعداء ديالو تيعتارفو ليه بالعبقرية ديالو
كان انسان قاري بزاف وما كانش تيعرف شي حاجة سميتها الخوف. فراه مثلا هو اللي كتب لينا اللي مازال لحد الآن تيتعتابر
هو القوانين الفرنسية. نابوليون كان عضو بارز في الهيئة العلمية الفرنسية. وكان متألق في الرياضيات. ومساند كبير هاديك
ساعة للفنون والعلوم بل كان حتى كاتب ديال الخيال المهم نابوليو منين كان تيوجد للحملة العسكرية ديالو فمصر غادي يجمع معاه واحد
النخبة كبيرة د العلماء د فرنسا اللي كانوا تيسميوهم علماء غادي يديهم معاه لمصر باش يدرسوها مزيان لا في علم النبات
لا في علم الحيوان وزيد وزيد
راه غادي يدي معاه كتر من مية وخمسين نتاع افضل العقول الفرنسية هاديك الساعة. مثلا كان معاه جوزيف من اعظم
لي دازو فالتاريخ هو لي صايب لينا لي ميمكنش يكون عندك توجه علمي فالجامعة دبا او متقراهومش فينما مشيتي غادي
تسمع بلي سيريت فورية كان معاه مثلا هادا كان واحد العالم دالجيولوجيا شهير اللي تسمات عليه سلسلة الجبال
وكان معاه مثلا عالم الطبيعيات المشهور لي كان هو اول واحد جاب الزرافة لفرنسا كان معاه العالم
رسام مشهور ديال العلوم الطبيعية المهم نابوليو دا معاه لمصر فرقة ديال النجوم ديال العلماء هاديك الفرقة كانوا فيها كذلك بعض التلاميذ اللي غادي
تشهرو من بعد بحال هاد جوج نتاع التلاميذ غادي يدوزو المعظم دالوقت ديالهم فمصر طالعين هابطين مع النيل
وتيرسمو ويسجلو كاع هادوك اللي تيبانو ليهم فالطريق
هاد كانت عندو غي تمنطاش لعام فراه غادي يدي معاه الكتب المدرسية من فرنسا لمصر غادي يوجد الامتحانات ديالو تما وغادي ياخد شهادة
مندسين فمصر. نابليون بونابارت فاش غادي يدخل لمصر هو لي غادي يدخل ليهم طباعة نتاع الحروف العربية
فقبل ما يوصل نابوليون مصر مازال ما عمرها ما طبعات حتى شي كتاب باللغة العربية
غادي يجيب هاديك الحروف العربية من الفاتيكان وغادي يدخلهم للمطابع المصرية
ولكن السبب مكانش باش ينشر العلم ولا المعرفة فمصر السبب كان هو باش يدير واحد الحملة كبيرة بالعربية تما حملة
لي حاول فيها انه يقنع المصريين بأنه جا تما ماشي باش يحتلها. ولكن باش يحررها. من من غادي يحررها
غادي يحررها من المماليك
هاد الممالك هادو كانوا واحد الطبقة د المحاربين شرسين بزاف كانوا خطار
اول غادي تطبع فمصر بالعربية كان تيقوليهم ان نابوليو جا لمصر بنية حسنة باش يحررها من المماليك
ولكن الخطة مخدماتش وبطبيعة الحال حتى واحد متيقو
هنا غادي تبدا ما تسمى بمعركة الأهرامات. هاد معركة الأهرامات كانت هي اول اختبار للجيش نتاع نابليون في الأراضي
مصرية هاد المعركة غادي يتقاتل فيها الجيش د نابوليون ضد المماليك
فظاهريا هاديك الوقيتة كانت مصر تتسيطر عليها القسطنطينية ولكن الإمبراطورية العثمانية بدات تتضعاف وخلات المماليك دايرين ما بغاو
بغاو ديك الساعة فمصر
هاد الممالك هادو كانوا في الأصل ديالهم دراري صغار لي شراهم السلطان ديال مصر من واحد المنطقة كانت تتسمى الجبال الشركسية شراهم
صغار باش يصيب منهم جيش قوي فغادي يدربهم غادي يعلمهم غادي يقريهم ويوكلهم ويلبسهم باش يرد منهم واحد ليليت
تاع العسكر ولكن هاد الممالك غي غادي يكبرو غادي يديرو تورة غادي يقتلو السلطان وغادي يسيطرو على مصر غادي يقتلو السلطان وغادي
يوليو ساكنين في القصور ديالو عايشين واحد الحياة نتاع البذخ والثراء. ولكن في نفس الوقت ما نساوش التدريب ديالهم. فكانوا ديما وبقاو ديما
محاربين من الطراز الرفيع
هاد الممالك هادو كانوا غالبا فرسان كل واحد فيهم كان تيمشي للحرب على العود ديالو هاز معاه سيف حربة وجوج ديال الفرادة وكل
منهم كانوا تيتبعوه جوج ديال الخدامة تيجريو موراه على رجليهم. هاديك الساعة الفردي كان تياخد واحد الوقت كبير باش تروشارجيه. المماليك
فاش تيخويو الفرادا ديالهم بجوج تيلوحو الفردي مور الظهر ديالهم مور الحصان باش يجمعوه هادوك الخدامة لي تيجريو موراهم ويشارجيوه ليهم وفي نفس الوقت
قتلي هداك الخدام تيكون تيشارجي الفردي المملوك تيجبد السيف ديالو او تيمشي تيولي فارس محارب بالسيف. او فاش تيعرف ان الفرادا راه تروشارجاو عاوتاني
تيدير بالعود ديالو تيرجع عاوتاني يجري للخدامة تيهز جوج فرادة وتيكمل عاوتاني الحرب ديالو بالفرادة فقبل ما يوصل نابوليون لمصر هاد المماليك
كادو ما عمرهم خسروا شي معركة
ولكن الجيش نتاع نابوليون مكانش جيش عادي. كان جيش منظم وحتى الجيش د نابليون ماعمرو خسر شي معركة قبل هاديك الساعة. شكون لي غادي يربح هنا
المماليك كانوا محاربين شرسين ولكن ما كانوش منظمين. كان كل فارس منهم تيتحارب بطريقة فردية. غادي يطلب من
الجيش ديالو كلو تا واحد ما يتيري ويبقاو يتسناو وغادي يبقاو المماليك جايين بالعودان ديالهم تيجريو تيجريو في اتجاه الجيش نابوليون حتى غادي يقربو بزاف
اه فدرجات قربو يتخالطو مع الجيش د نابوليون. وهنا نابوليون غادي يعطي للجيش ديالو الإشارة بإطلاق النار. وغادي يفرتكوهم مزيان. باق باق
بداو تيطيحو لك في المماليك واحد واحد بحال سراق الزيت
هاد المعركة هادي ما كملاتش ساعتين والممالك كلهم غادي يتشرشمو مزيان
فالشجاعة والبطولة مكافياش بوحدها فمواجهة واحد الجيش منظم عريق بحال الجيش نتاع نابوليون
دابا ولا نابوليون هو اللي تيكونطرولينا مصر. ولكن تا هو ما غاديش يطول فيها
فغادي تبدا واحد المعركة جديدة اللي سميتها معركة نهر النيل واحد المعركة اللي غادي تهرس الحملة المصرية د نابوليون
كان واحد اللواء بحري فرنسي اللي كان الاسم ديالو هاد اللواء هدا غادي يستف السفن البحرية الفرنسية على طول
نتاع واحد الخليج كان سميتو خليج ابو قير غادي يستفهم وحدة وحدة او قراب للشاطئ بواحد الطريقة لي كان تيسحاب ليه حتى شي حاجة ما تدخل بين الشاطئ او بين
بين السفن ديالو وقال فراسو دابا بما اننا حنا قراب للشاطئ وتا شي اسطول بحري ما يقد يجي من مورانا غادي يوجه المدافع نتاع الباطويات ديالو كلهم
اتجاه البحر كلهم قال صافي باش حتى الا بان شي اسطول بحري انجليزي ما غادي نضيع تا شي مدفع من المدافع د الباطويات ديالي في الاتجاه المعاكس. كلهم
وعاطيين البحر غيبة للأسطول النكليزي غادي ياكل سلخة ولكن فواحد غشت الف وسبعمية وتمنية وتسعين العميد البحري الإنجليزي كان سميتو
نيلسون غادي يلقى هداك الاسطول البحري الفرنسي لي مخبع فخليج ابو قير ومغاديش يوقف يفكر غادي يمشي يدخل فحرب معاهم
وهاد النيلسون هدا غادي يدير واحد الحاجة للفرنسيين مكانوش دايرينها فالحساب. مكانوش متوقعينها. غادي يدخل بالزربة بالأسطول البحري ديالو ما بين
وما بين السفن البحرية الفرنسية. غادي يجيها من اللور. وبما ان الاسطول الفرنسي المدافع ديالو كلها موجهة للبحر. غادي يجي موراهم وغادي
يبقى يقصي فيهم وحدة ومورا وحدة بحال الشكلاط سفينة مور سفينة تاطيح الباطو لي كان في الريادة نتاع الأسطول الفرنسي كان واحد الباطو كبير سميتو
هاد الباطو كانوا مخزنين فيه البارود نتاع الجيش الفرنسي كلو غادي تيري فيه المدافع الإنجليزية وغادي يتفرقع بواحد الصوت اللي ماعمر شي حاجة
صنعها الانسان تفرقعات بشي صوت كبر منو
غادي يتفرقع بواحد الصوت اللي غادي يصمك الأذان تاع الجيوش بجوج. واحد الصوت اللي غادي يخلي الجيوش كلها مدهولة ماعارفاش آش طاري. والمعركة
غادي توقف العشرة ديال الدقايق عشرة ديال الدقايق وبنادم عينيه محلولة ماعارفش اش كاين المهم النتيجة كانت واحد الهزيمة ساحقة للأسطول الفرنسي
وبواحد السهولة اللي يحشم بنادم يعاودها
وبالغرق نتاع الأسطول الحربي الفرنسي دابا الجيش الفرنسي فمصر غادي يعرف بلا ما غاديش تعاود توصلو تا شي امدادات من فرنسا. فباش فرنسا
صيفط باطويات لي هازة الإمدادات كان ضروري تيمشي معها اسطول عسكري حربي باش تيحميها. ما يمكنش تصيفط باطو كبير عامر بالمؤونة
الماكلة وتخليه بوحدو غادي غي هكاك. فراه غادي تعرضو لو النجليز ولا القراصنة في الطريق ويخليو باباه. وبغرق الأسطول الحربي الفرنسي. عرفو ان
مغاديش تعاود توصل. نيلسون لي قاد الاسطول الانجليزي فهاد المعركة هادي. غادي يعرف بلا راه بتدمير الاسطول الفرنسي راه
درس الحملة العسكرية في فرنسا غادي يضرب حساباتو وغادي يلقى بلا هو ما محتاجش كاع باش يدخل مع الفرنسيين في الحرب فوق اليابسة دمر الأسطول الفرنسي
وغادي يكمل طريقو وغادي يرجع بحالاتو. نابليون فاش غادي يسمع بيلا الأسطول البحري ديالو كولو غرق فمصر. مغاديش يعتارف بالهزيمة وغادي يخبعها. غادي يدير
بحالا ماطرا والو وغادي يكمل الحملة ديالو فمصر غادي يبلي لينا واحد واحد لي كان الهدف الرئيسي ديالها هو الدراسة دمصر
وفهاد غادي تكون البداية نتاع علم المصريات
فالعلماء اللي جابهم نابوليو معاه علماء الأحياء علماء مختلف الأنواع غادي يكملوا الخدمة ديالهم غادي
سمعو بزاف د الأتار المصرية غادي يرسمو لينا يديرو فوطوكوبيل بزاف د المعابد لي لقاوها ف الطريق ديالهم غادي يديرو دراسة على النباتات
الأحياء اللي كاينة فمصر وزيد وزيد هاد الفريق العلمي دابا ولا عايش فديك القصور اللي كانوا عايشين فيها المماليك قبل مايتغلبوا فمن الجهة العلمية
كان واحد التقدم رهيب وكان كلشي غادي هو هداك. ولكن من الجهة العسكرية الجيش الفرنسي ولى تيشوف خسارة مور خسارة. نابليون غادي
يدي الجيش ديالو لواحد البلاصة سميتها عكا اللي جات دابا الموقع ديالها دابا جا فإسرائيل ولكن فهاديك الوقت ديالهم كانت تتسمى ديك البلاصة صايدة
كانت جزء من الإمبراطورية العثمانية
فنابوليون كان فواحد الحاجة شديدة للغزو نتاع الجنود الأتراك
هاد عكا كان فيها واحد القلعة كبيرة محصنة ولي كان تيحكمها واحد بنادم سميتو احمد باشا الجزار. هاد باشا الجزار كان اسم على
مسمى كان نيت جزار متيرحمش وكان مشهور بالعنف والوحشية ديالو في الاحوال العادية كان يمكن ليه يحاصر القلعة ويجوع
هادوك لي داخلها حتى يستسلموا ولكن تاع عقا كانت هاد القضية مستحيلة فعقا واحد القلعة لي جات تقريبا وسط الما وواخا نابوليوني
حاصرها فاليابسة كانت الإمدادات تاتجيها من الجهة الأخرى اللي عالبحر من الأسطول الإنجليزي
فكرة الحصار وتجويع
او فهاديك اللحظة مكانوش عندو المدافع باش يهدم الاسوار نتاع القلعة
العملية ولات تتبان مستحيلة ولكن مغاديش يستسلم. فغادي يآمر الجيش ديالو بيلا كلشي غيبدا يهجم وغادي يجيبو دوك السلالم الطوال باش يحاولو
ويطلعو في الجدران
فحملة هجوم مور حملة هجوم ولكن والو العسكر نتاع نابليون ولى تيطيح بحال سراق الزيت
وهاد القلعة نتاع عقا غتكون هي اول هزيمة نكراء نابليون على اليابسة. نابليون المشاكل ديالو مغتساليش هنا. القضية مزال
بيتزيد تكفس الجيش د نابليون غادي يضربو الطاعون. فجزء كبير من الجيش مات بالحرب
وجزء كبير من الجيش دابا تياكل فيه الطاعون. الأسطول البحري غرق والإمدادات مبقاتش تتوصل من فرنسا. ولات تتبان المعادلة مستحيلة
لاش مخرجش نابليون بندالة غادي يسمح فكلشي غادي يسمح فالرجال وفالعسكر ديالو غادي يشد واحد الباطو بخبعة وغادي يرجع بحالو لفرنسا
مشى بحالو ما غادي يعلم تا شي واحد من الجيش ديالو. ما خسرش عليهم حتى بسلامة. غادي يمشي بحالو وغادي يخلي غي واحد الرسالة لهداك
اللي موراه في الحكم سميتو والرسالة كاتبها ليه بحالا تيضحك عليه قاليه فالرسالة تهلا استمر في الانتصارات
جمع الطاكس وصيفط لينا الفلوس لباريس. نابوليون بالنرجسية لي فيه مبغاش يعتارف بالهزيمة حتى لهداك لي تابعو في الحكم
غايقوليه استمر فالإنتصارات انت اشمن انتصارات? غادي يقرا هاديك الرسالة غايقرب يتسطى عارف ان الحملة المصرية مكتوب عليها
فشل فيه بيه غادي يحاول يبدا مفاوضات مع الإنجليز باش يدير معاهم شي اتفاقية نتاع واحد الخروج سلمي للجيش الفرنسي من مصر ولكن
قبل ما يبدا هادشي غادي يتقتل. هاد هادا كان واحد الإنسان محترم من الجيش الفرنسي كلو. الجيش الفرنسي كلو تيقدسو وتيحتارم
ولكن القائد الجديد اللي غادي يجي مور كليبير مكان تيحتارمو حتى شي واحد في الجيش هاد القائد جديد كان الإسم ديالو عبد الله مينو
والقائد نتاع الجيش الفرنسي دابا سميتو عبد الله. هاد عبد الله كان في الأصل ديالو سميتو جاك فرانسوا مينو. ولكن غادي يبغي يتجوج
نتاع واحد مول الحمامات فمصر فغادي يبدل الدين للإسلام. راكم عارفين جيش فرنسي تيقودو واحد مسلم را بحال فما كان تا شي واحد
الجيش ديالو تيحملو والجيش الفرنسي غادي يبقى يكمل في الخسارات ديالو خسارة مور خسارة. عامين خرا نتاع العمليات الفاشلة. المهم من بعد هادشي
الجيش الفرنسي كانوا وصلوا لواحد القلعة قديمة فواحد المدينة سميتها روزيتا بالعربية مدينة رشيد غادي يلقاو واحد الحجرة كبيرة قريبة
من الاساس نتاع واحد الجدار اللي كانت منحوتة فيها نفس الرسالة بتلاتة ديال اللغات. تلاتة ديال النصوص. هاد الحجرة هادي هي اللي غادي تسمى من بعد
روزيتا ستون اولا حجر رشيد
النص الأول اللي كان مكتوب فهاد الحجر هادا كان مكتوب باللغة الهيروغليفية
الخط الثاني مكانوش عارفينو شنو هو هاديك الساعة ولكن هو
والخط التالت كان باليونانية
العلماء اللي كانوا مع الجيش الفرنسي كانوا تيعرفو يقراو اليونانية تيفهموها غي شافو هاد الحجر هادا عرفو انه غادي يكون واحد الحجر مهم بزاف
اللي غادي يقدو يستعملوه فك الرموز اللغة الهيروغليفية
هاد اولا حجر رشيد كيفاش خدموه في المراحل الأولى الفك الرموز الهيروغليفية غادي نهضرو عليه بالتفصيل في الحلقة الجاية وغير للإشارة
فقط فرهد حجر رشيد ماشي كان بوحدو هو السبب نتاع فك الرموز الهيروغليفية
هو كان فقط واحد العامل من العوامل المهم العلماء لي كانوا فمصر الفرنسيين غادي يرجعو لفرنسا وغادي يديرو واحد كبيرة سميتها
هادي كانت وحدة من اكبر المنشورات فالتاريخ هاديك الساعة
كان فيها خمسة نتاع كبار بزاف. فكانوا اي حاجة شافوها فمصر شي جدار شي معلمة شي نقوش اولا نحوت اولا رسوم
كتوبة تما فالجدران كانوا تيديرو لها تيرسموها مازال ما كاينش آلة التصوير فكانوا تينقلوا هداكشي بنزاهة وتيحاولوا يرسموه ويحطوه فهاد
كاين كاع اللي ما بقاوش موجودين حاليا. ولكن العلماء د نابوليون كانوا رسموهم من برا كيدايرين رسمو الجدران ديالهم رسمو جميع النقوش
لي كانت تما لداخل فواخا معدناش دبا الرسوم ديالو مزال محتفظين بيها
فمثلا كانت واحد المدينة اللي بناها الامبراطور
هاد هدا كان متلي او كان عندو واحد الصديق ديالو غادي يغرق في النيل. او هيدريا غادي يبني واحد المدينة كاملة تما فمصر. سميتها
بوليس كتدكار للصديق ديالو لي غرق
مدينة كاملة بالمعابد والطرقان والبنايات والأقواس فأي حاجة تتوقع تلقاها فمدينة رومانية كانت موجودة تما فأنتينو بوليس
والعلماء دنقليون فاش لقاو هاد المدينة غادي يرسموها لينا بالتدقيق. كلها غادي يديرو ليها في الكتب ديالهم
او فألف او تسعمية او تلاتين هاد المدينة كلها غادي تهدم او الياجور ديالها غادي يصايبو بيه السيما
باش يبنيو واحد المعمل نتاع السكر فمصر
فمن حسن الحظ ان العلماء اللي كانوا معنا بوليون صوروا لنا وسجلوا لنا هاد التفاصيل نتاع هاد المدينة هادي اللي ما بقاتش على سطح الأرض دابا
هاد العلماء كانوا تيسجلوا كلشي كاع ما تيعرفوش شنو الأهمية نتاع هداكشي اللي تيقيدوه وتيديرو ليه
لي بانت ليهم تيرسموها لي بانت ليهم تيرسموها. فمتلا هاد الرسم هدا لي رسمو هو هدا غي فوطوكوبي نتاع الجدار الحقيقي لي معرف واش مزال ولا مزالش. رسم
اللي فغاية الأهمية التاريخية. فالعلماء غي نقلوه ما عارفينش اش تينقلوا. هاد النقش كانوا لقاوه فمعبد ارمنت. اللي هو واحد المعبد بناتو كليوباترا
سبعة بناتو باش تحيي الدكرى نتاع الولادة نتاع الإبن ديالها من يوليوز قيصر
فهاد الرسم تيورينا كليوباترا جالسة تتولد لينا الا لاحظتو تتبان لينا جالسة مقردة العيالات في مصر القديمة
وتيولدو كالسات مقردات ماشي ناعسات متكيات. فكانوا تيخليو قوة الجاذبية تعاونهم باش البيبي يطيح دغيا
البلاصة اللي كان مرسوم فيها تهرسات ولكن مازال تيبانو لينا شوية غير الرجيلات ديالو والعلماء نقلو التهريسات تا هي كيما كانت واحد الحاجة خرا اللي
لي كانت مهمة لقاوها العلماء ورسموها
هي دائرة الأبراج نتاع دندرة. هاد دائرة الأبراج غادي دير واحد الضجة كبيرة فاش غادي يرجعو يوريوها للناس في باريس. هاد
هادي كانت واحد الدليل على ان العالم اقدم بكتير من هداكشي لي كانوا العلماء تيتصوروه هاديك الساعة. العلماء هاديك الساعة كان تيسحابهم الحضارة بدات
اليونان مكانوش تيتخيلو ان الحضارة المصرية قديمة حتى لهاديك الدرجة فبزاف د الناس هداك العهد كانوا تيعتقدو ان كوكب الأرض براسو العمر
ديالو ما فايتش شي ربعالاف سنة منهم مثلا واحد الكاهن مسيحي كان سميتو دار شي حسابات مبازين على ولقى بأن العمر د الأرض
هو فقط ربعالاف سنة فبزاف د المسيحيين هاديك الساعة كانوا تابعينو فالهبال ديالو وتيصحابهم هداكشي اللي كاين
هاد دائرة الابراج الدندرة لي كتاشفوها غادي تبدل الرؤية لي كانت على القدم نتاع الانسان وعلى الحضارات الانسانية
العلماء نتاع نابوليون غادي يكتاشفو كذلك المقبرة نتاع امين حوتب التالت
اللي كانت في وادي الملوك
وبطبيعة الحال مزال متيعرفوش الهيروغليفية معرفوش اشمن مقبرة هاديك لي لقاو ديك الساعة من بين الحوايج لي لقاوها في المقبرة نتاع امين حوتب
الثالث كانت واحد المجموعة نتاع التماثيل الصغيورة اللي غادي يخرجوها من القبر غادي يرسموها كاملة وغادي يزيدوها اللي دارو ففرنسا
هاد التماثيل الصغيورة علماء المصريات دابا تيسميوها وهاد هادو
كانوا بحال التماثيل تيصيبوهم قدماء المصريين باش غادي يكونوا خدامة ديالهم في الحياة الأخرى. كيما قلنا في الحلقات السابقة المصريين كانوا تيآمنو بلي راه كاينة واحد
هاد الحياة مورا الموت لي هي استمرارية نتاع الحياة كيما تنعرفوها دابا غي هي فيها وفي الجدران د المقابر ديالهم تنلقاو بزاف د الرسومات لي تتوري
كيفاش كانوا تيتخايلو غتكون هاد الحياة الأخرى بعد الموت? تيوريونا فيها ان الموتى لي رجعو لي تيعيشو في الحياة الأخرى تيصيدو وتيحلبو وتيديرو
عاديين يوميا لي تنديروها دابا. بل حتى الفلاحة كانوا تيفلحو
المصريين قبل ما يموتوا كانوا تيوجدو واحد المجموعة نتاع هاد التماثيل الصغيرة هاد اللي كانت تتصايب من مواد مختلفة على حسب الغنى ديالك فالفقهاء
اراء الحقراء كانوا تيصايبوهم غي من الطين والأغنياء كانوا تيصايبوهم مثلا من الفايونص فأشكال وأحجام مختلفة من مواد مختلفة المصريين
كانوا مرة فكل عام تيتجمعو بواحد الأمر فرعوني ديال فرعون تيتنظمو فمجموعات باش يبنيو قنوات الري يحفرو قنوات الري وكانو
انه حتى في العالم الآخر مورا الموت مازال فرعون غادي يبدا يعيط لهم باش يتجمعوا ويحفروا دوك قنوات الري ويضربوا تمارة وهذا واحد من
الأسباب علاش كانوا تيدفنوا معهم هاد التماثيل الصغيرة كانوا تيعتقدوا بلا هاد التماثيل غادي ترجع للحياة فالعالم الآخر وغاتولي بحال شي خدامة
سحريين لي غادي يضربو تمارة فبلاصتهم مورا الموت
كلمة مشتقة من كلمة اللي تتعني اجابة. فتتكتب بهاد الطريقة فرخ السمان. مستطيل ناعس
والرجيلة اللي هي موراها واحد علامة اللي تا واحد ما عارفها اش تتعني
او موراها واحد الصورة رمزية لي متتنطقش كيما قلنا في الحلقة السابقة ولي تتوضح لينا المعنى نتاع هداك الرمز السوري فيه واحد الإنسان
وحاط يديه على فمو ولي تيرمز للكلام والهضرة اذن وشاب عندها شي حاجة شي معنى عندو علاقة بالكلام لي هو اجابة
هاد مرة مرة كانوا تينحتوهم بواحد الطريقة اللي تيحطو فيهم هداكشي اللي غادي يقدو يحتاجوه فمثلا مرة مرة في الظهر غتلقاه هنا حتيلو تما حتال بذور
اه بحالا زعما القدور د الزراعة تا هي غترجع للحياة وغادي يمكن لو يخدمها فالحياة الأخرى
وفي الجسد ديالو تيكونو مدورينو بواحد النقوش اللي هي واحد الكتابة سحرية تعويدة سحرية اللي غتكون هي اللي غادي تردو للحياة فالعالم الآخر
تيكون مكتوب فيهم شي حاجة بحال هكا متلا
يا اشبتي الى عيطو ليا باش نخدم في الحياة الأخرى نوض وجاوب ها يانا فبلاصتي زرع الحقول حفر قنوات الري دوز
دوز ليها الما وهز الرملة من الشرق للغرب
فالمهم العلماء اكتشفوا بزاف دالحوايج فالحضارة المصرية او سجلوا او قيدوا كلش او هداكش اللي قيدو غدي اكون هو انتاع علم المصريات
هاد العلماء كانوا دايرين واحد كبيرة وكانوا فينما شافوا شي رمز هيروغليفي جديد هوما ماتيعرفو يقراو والو ولكن فينما لقاو شي رمز جديد اللي مازال ماقيدوه كان
وتيزيدوه فهاد هادي تيرسموه كيما هو بلا ما يفهموه ونفس القضية غادي يديروها اللي فيها الأسماء الملكية المهم هاد
جبت لي فيها خمسة نتاع غادي تاخد ليهم كتر من تنين وعشرين عام باش يكملوها. وهي لي غادي تسهل على العلماء لي غادي يجيو من بعد وغادي يحاولو
الرموز نتاع اللغة الهيروغليفية
ولكن اهم اكتشاف اللي عطى الشرارة الأولى لفك الرموز الهيروغليفية كان وتيبقى ديما هو روزيتا ستون حجر
رشيد هذا هو باش بداو ولكن هادشي غادي نهضرو عليه في الحلقة المقبلة
فشكرا على الإستماع والى عجباتكم الحلقة كما العادة كليكيو على صابوني ووزعوه باش تعمل فائدة وإلى اللقاء

