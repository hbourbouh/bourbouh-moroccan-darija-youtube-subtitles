مرحبا بكم فحلقة جديدة من سلسلة تاريخ ملوك الفراعنة فالحلقة اللي فاتت كنا هضرنا على التفاصيل نتاع معركة قاديش من
المعارك اللي دازت فالتاريخ القديم واللي طرات بين رمسيس الثاني العظيم وبين العدو اللدود نتاع مصر الحيتيين وشفنا كيفاش فاللخر
ارض المعركة رمسيس الثاني غادي يرفض معاهدة الصلح اللي عرضها عليه ملك الحيتيين مواتا لي وكيفاش واعدهم فقط بهدنة ورجع بحالو لمصر
فهاد الحلقة غادي نهضرو على الأسباب لي خلات الشخصية نتاع رمسيس الثاني من بعد العام واحد وعشرين ديال الحكم ديالو تغيير واحد التغيير جذري وشنو لي خلاه
يتخلى على هاديك النخوة العسكرية والإحساس بالعظمة وبأنه احسن من الشعوب الأخرى. وكيفاش غادي يبدل السياسة ديالو من توجه عسكري لتوجه
تلميذ رمسيس غادي طرا ليه واحد الأزمة دمتصف العمر ولكن دابا مزال مغنهضرو على الأسباب ديالها اجي نشوفو شوية الشخصية جديدة نتاع رمسيس الثاني
ومن بعد عاد غنشوفو بعض الأسباب لي يمكن هي لي ادات لهاد التحول ديالو. رمسيس التاني في العام واحد وعشرين من الحكم ديالو كان
كانت عندو ديك الساعة تقريبا شي واحد وربعين عام غادي يسني معاهدة سلام مع الحيتيين اه معاهدة السلام مع العدو
ولا دود د مصر لآلاف السنين معاهدة سلام مع هادوك لي دخل معهم في حرب ومارضاش حتى يدير معهم معاهدة صلح وهاد معاهدة السلام
تسنات فواحد الظرف اللي كان غريب فرمسيس الثاني مكانش محتاج تماما لهاد معاهدة السلام ولكن الحيثيين هوما اللي كانوا في اشد الحاجة لهاد
معاهدة هادي الحيتيين ولاو تيدخلو فبزاف نتاع الحروب مع الاشوريين والقوة ديالهم مغتسمحلهمش انهم يتقاتلو فنفس الوقت مع الاشوريين
ومع المصريين كانوا في اشد الحاجة لهاد معاهدة السلامة مع المصريين وكانت مسألة حياة او موت بالنسبة ليهم. رمسيس من الجانب
بالاخر ما محتاجش تماما لهاد المعاهدة السلام. مصر ما زال الجيش ديالها قوي مازال الاقتصاد ديالها قوي مازال تقد تدخل في حرب وتخلي دار باباها
ولكن رمسيس مغاديش يبغي يستغل هاد الفرصة وغادي يسني على هاد معاداة السلام بكامل الرضى ديالو. رمسيس غادي ينقش لينا
نتاع هاد المعاهدة هادي فبزاف ديال الجدران دالمعابد ديالو فكاينة نسخة منها منحوتة فالجدران تاع ابو سنبل ونسخة منها عاوتاني موجودة فمعبد
العظيم وزيد وزيد الطريقة باش كانت مكتوبة هاد معاهدة السلام مكانتش طريقة بدائية كانت بحالا تكتبات فالعصر ديالنا كان فيها مثلا اتفاق
على عدم الاعتداء ما عمرني نعتدي على الطريطوار ديالك وما عمرك تعتدي على الطريطوار ديالي كان فيها اتفاقية نتاع الدعم المتبادل الى هاجمنا شي
واحد غادي دعمونا نتوما ويلا هاجمكم شي واحد حتى حنا غادي ندعموكم نتوما وكان فيها اتفاقية نتاع التبادل التجاري رمسيس قبل ما يدير
لهادشي في الجدران د المعابد ديالو النسخة الأصلية لي وصلاتو وما وصلاتوش شي ورقة د ورق البردي. النسخة الأصلية كانت منقوشة فواحد الطابلو كبير ديال
الفضة والطابع ديال الحيثيين كان منقوش تما وسط هاديك البلاطو دالفضة. وهادشي لي كاتب لينا رمسيس في الجدران ديالو قبل مايدير للمعاهدة
تيكتب لينا بيلا راه وصلاتو النسخة الأصلية فطابلو ديال الفضة
اجي دابا نشوفو الترجمة نتاع بعض المقاطع نتاع هاد المعاهدة من النسخة ديالها لي كاينة في الجدران. مكتوب فيها القائد العظيم د الحيتيين معمرو غي
طارق الحدود ديال مصر باش ياخد منها شي حاجة. ورمسيس العظيم ما عمرو غادي يختارق الحدود د الحيتيين باش ياخد منها شي حاجة. ايلا جا شي عدو
وهجم على الأراضي د رمسيس ضد الملك رمسيس رمسيس غيسيفط رسالة للقائد العظيم د الحيتيين يقوليهم اجيو
وعاونوني ضد العدو كحليف والقائد العظيم دالحيتيين غادي يلبي الطلب ويجي يدبح مع رمسيس العدو ديالو
بادل نفس الشيء غادي يديرو رمسيس من اجل حاتوشي لي. هاد حاتوشيلي هذا كان هو الملك د الحيتيين ديك الساعة فاش كتبو المعاهدة. ولتحت عاوتاني زايد
فين كاتبين ولي حافض على البنود نتاع هاد اللوحة الفضية سواء حيتي او مصري فراه الآلاف د الألهة نتاع الحيتيين
وآلاف د الألهة نتاع المصريين غادي ترضى عليه. وغادي تخليه يزدهر. معاهدة نتاع كل واحد غادي يعتق لاخر فحالة الى احتاجو
ولي منقدش العهد غادي ترضى عليه الآلهة د الحضارات بجوج وغادي يزدهر. باين ان الشخصية د رمسيس راها تبدلات. لدرجة انه
ولا عن طيب خاطر ساني معاهدة سلام مع واحد العدو اللدود ديالو وديال الاجداد ديالو وهو في حالة قوة والعدو محتاج اشد
الحاجة لهاديك المعاهدة. رمسيس الثاني ماشي غي غادي يسني معاه معاهدة سلام. ففي العام ربعة وتلاتين من الحكم ديالو غادي يتجوج بمرا
من الحيثيين وقع معاهدة السلام فسنة واحد وعشرين من الحكم ديالو وغادي يتجوج منهم سنة ربعة وتلاتين
فالحيتيين غادي يصيفطولو واحد الأميرة باش يتجوج بها. وهاد الزواج بطبيعة الحال ماكانش مبني على حب. رمسيس غادي توصلو مرا ما عمرو شافها من قبل
معمرو هدر معاها او عرفها من قبل يعني مرا بحالا حليتي شي بيضات كيندر او نتا وزهرك اشمن لعبة غتلقى فيها فالزواج بطبيعة الحال
ما كانش زواج مبني على الحب ولكن كان زواج سياسي بدون شك. وهادي ما كانتش شي حاجة جديدة. فراه بزاف د المرات كان الملك نتاع مصر تيتجوج بشي وحدة
اجنبية باش يحافظ على العلاقات السياسية. رمسيس كيما العادة تيكتب لينا كلشي على حياتو. غادي يوثق لينا هاد الحدث في الجدران د المعابد ديالو. فغادي يكتب لينا
فالجدران ديالو بيلا هاد الأميرة جات وجابت معاها كنوز اكثر من كنوز اميرة بابيلون يعني تيفتاخر بيلا راه ماشي وصلاتو غي مرا
ولكن وصلاتو مرا معاها تروة طائلة. اميرة حيتية هاديك الساعة اشنو يمكن تجيب معاها? فرعون فاش كان تيتزوج بشي زوجة اجنبية كانت تتكون واحد
هاد الفرصة باش ياخد شي حوايج اللي ما كانوش عندو فمصر. فمثلا مصر ما كانش فيها لا زورد. واحد الحجر كريم اللي كان زرق وغالي
فالاميرة الحيثية غادي تجي وغادي تجمعها بزاف نتاع هاد الحجر الكريم لي مكانش موجود تماما في مصر. غادي تجيب معاها متلا بزاف د الأنواع نتاع الخيول
لي مكانتش عندهم بحالها فمصر فغادي تجي وجايبة معاها الصداق جوج جوج من الحاجة رمسيس فالجدران ديالو غادي يعاود لينا عاوتاني عالجمال ديالها
قول لينا بيلا الحيتيين صيفطو ليه اجمل ما عندهم. هاد الأميرة فاش كانت جاية لمصر كانت جاية وجايبة معاها واحد الجيش ديالها للحماية. وفاللخر
نتاع هاد النقش لي ناقش لينا رمسيس تيقول لينا بيلا راه الحيتيين والمصريين جلسو بجوج فنفس الطبلة تياكلو مجموعين ماشي
لي تيتقاتلو يعني شي حاجة جديدة لي معمرها طرات لآلاف السنين. تخايل الجيش المصري جالس فنفس الطبلة تياكل مع الجيش الحيتي او قشابين او تيضحكو
فبعضياتهم وكلهم عارفين ان الآباء ديالهم والأجداد ديالهم بل هوما نفسهم نيت في الماضي كان شي تينحر فشي رمسيس فواحد النقوش اخرى غادي
يعاود لينا واحد القصة كذلك لي طرات ليه مع الملك د الحيتيين. واحد القصة لي تتورينا كيفاش ان العلاقة بيناتهم طورات لواحد الدرجة لي فاتت معاهدة
السلام ولات صداقة حميمة لي ولا شي تيطلب من شي المساعدة فشي اشياء لي هي عادة تتكون بسيطة فهنا الملك د الحيتيين غادي يصيفط رسالة لرمزي
غيقوليه راه ختي متتولدش واش يمكن لك تصيفط لها شي طبيب مصري يعاونا. فالمصريين هاديك الساعة كانوا مشهورين بالتقدم
الطبي ديالهم المصريين هاديك الساعة كانوا تيسميو الطب الفن الضروري كانوا تيعتابروه فن ولكن ضروري للحياة عقلتو فواحد الحلقة
السابقة كنا هضرنا على كيفاش ان المصريين ما كانوش تيعتابرو هاداك النحت وهاديك النقوش انها راه فن فكانت غي ولكن الطب الطب كانوا تيسميوه
الفن الضروري عقلتو على هيرودوت اللي كان مشى كسائح لمصر وارخ لينا التاريخ ديالها وقالينا ان مصر هي هبة النيل كنا
بنى عليها فواحد الحلقة سابقة هي ردود غادي يبقى حال فمو فالتقدم العلمي الطبي ديال المصريين هاديك الساعة وغادي يكتب على هاد القضية بالتفصيل فالمصريين
هوما اللوالا اللي تنعرفوهم حنا فالتاريخ اللي كان عندهم اختصاص فالطب. فالحضارات لخرى كان تيكون فيها الطبيب ولكن طبيب تيدير كلشي. ولكن
كاين فمصر كان الاختصاص هيرودوت تيقول لينا انه كانوا اطباء مختصين فقط فامراض النساء اطباء مختصين فقط
امراض العين او زيد او زيد فالطب فمصر او بطبيعة الحال كان متقدم بزاف على الحضارات الأخرى او هادشي اللي غادي يخلي الملك دالحيتيين يطلب المساعدة
رمسيس ختي متتولدش صيفط لينا شي طبيب يحل لينا المشكل. رمسيس غادي يرد عليه فواحد الرسالة. لي تتبين لينا درجة الصداقة لي ولات بيناتنا
رمسيس غادي يصيفط ليه رسالة بحالا تيقشب عليه. غيقول ليه راني تنعرف ختك. را فعمرها خمسين عام. واش تال دابا عاد فقتو وتتسناوها تولد
ولكن المهم انا غنصيفط لك طبيب يشوف اشنو كاين. وفعلا غادي يصيفط ليه الطبيب ديالو. المهم غادي دوز سنوات وفي سنة ربعة وربعين من الحكم ديالو
غادي يعاود عاوتاني رمسيس يتجوج ومراتو هاد المرة عاوتاني من الحيتيين ولى تيتسطى على العيالات دالحيتيين ورمسيس فهاد السنوات
ديالو ولى لين مبقاش هداك الإنسان لي تيفتخر بالقوة العسكرية والعظمة مبقاش هداك الإنسان لي خصو غي السبة باش يخرج يتقاتل
فأجد دابا نشوفو اشنو هي الأسباب لي يمكن كنتعامل رئيسي في التغير نتاع الشخصية د رمسيس. رمسيس فاش كان صغير كانت عندو واحد الزوجة
عظمى عقلتو على شنو هي زوجة عظمى لي معقلش يرجع للحلقات السابقة ولي كان الإسم ديالها هاد الإسم نفرتاري تيعني الزوينة
جات باينة كان فيها الزين والبجي بكري. ورمسيس التاني باينة انه كان تيتسطى على هاد كان تيبغيها لواحد الدرجة لا تتصور
عقلتو فواحد الحلقة لي فات كنا هضرنا على المعبد لي كاين فأبو سمبل لي بناه رمسيس الثاني ولي فيه ربعة تماتيل عملاقة نتاع رمسيس ولي منحوتة
اوسط الجبل فحدا هداك المعبد ماشي بعيد عليه بزاف رمسيس غادي يبني واحد المعبد اخر روعة في الجمال دارو ديديكاس لمراتو
وهاد القضية مكانوش تيديروها بزاف لملوك الفراعنة للعيالات ديالهم باينة انه كان تيبغيها لواحد الدرجة كبيرة بزاف هاد المعبد هدا فالباب ديالو
والمدخل ديالو منحوت عليسر التي تتألق الشمس من اجلها قبل ما تدخل المعبد ضروري تيبان لك هاد النقش كبير
دير حدا الباب دليل اخر على الحب الكبير لي كان هازو رمسيس الثاني رمسيس مع نفرتاري كان عندهم واحد الوليد عزيز عليه
اللي متوقع انه كان هو اللي غادي يكون فرعون جديد كان الاسم ديالو امون حركيب شيخ فأمون بطبيعة الحال تتعني الإله امون كبش
كان واحد النوع نتاع السيوفة طوال ومقوسين وحير تتعني فوق اولا على امون حركيب شيف تتعني راه امون على
السيف ديالي هاد ولي العهد ديالو هدا لسوء الحظ مغاديش يولي هو فرعون ولكن غادي يموت ليه والموت ديالو غادي يأتر عليه بزاف رمسيس
كانت عندو طزينة ديال الدراري را كان عندو تقريبا شي تنين وخمسين ولد وعدد كتر نتاع البنات كان عندو كتر من مائة طفل عل الأقل وبطبيعة الحال
كانت عندو اكتر من زوجة هادشي كلو مغاديش تبززو ولكن كانت هي الرموش د عينيه هي مومو دعينيه فغادي يموت ليه الإبن ديالو
سنة عشرين من الحكم ديالو الحب د حياتو غادي تموت ليه تا هي
الا لاحظتو الإبن ديالو غادي تموت فسنة عشرين او سنة واحد او عشرين غادي يصدق تاني لينا معاهدة السلام مع الحيتيين. رمزي
كانت عندو واحد الزوجة اخرى ماشي زوجة عظيمة لي كان الإسم ديالها تتعني الإلهة تتعني الجميلة
الإله إسيس الجميلة هاد إيس تنوفريت تا هي كانوا عندها بزاف ديال الدراري وواحد من الأبناء ديالها اللي كان سميتو خا عام واسط خام
تتعني لينا المشرق في طايبة ولي كان عزيز بزاف تا هو على رمسيس. فهاد خا عام وسيط كان واحد الانسان دكي واحد الطفل دكي بزاف وكان عزيز عليه
يقرا التاريخ القديم نتاع مصر
فكان بحالا قلتي هو اول اول منقب فالتاريخ يعني كان مصري تينقب فالتاريخ المصري وكان فنفس الوقت واحد من الكهنة الكبار ديال منفيس هاد
غادي يبني لينا واحد غريبة لي سميتها لي هو مكان الدفن نتاع واحد التور مقدس عندهم لي كانوا تيسميوه
واللي كان تيتعبد فهاديك المنطقة ديال هاد خاع مواسط هادا اللي كان عزيز على رمسيس تا هو غادي يموت رمسيس الثاني العمر ديالو
طويل وعائلتو اللي كتيرة كلهم شوية بشوية تيموتو ليه قدام عينو فكل عام كان تيكون عندو بزاف د الأبناء ديالو اللي غادي يموتو فغالبا هادشي هو
واللي اتر لي على الشخصية ديالو ولكن تظن ان العامل الكبير هو الموت ديال الحب د حياتو حيت عام واحد فقط مورا ما ماتت بدا تيسني هاد المعاناة
عادات السلام فالمهم رمسيس التاني فهاد المرحلة حياتو الشخصية ديالو تبدلت تماما غادي يخلي العمل العسكري وغادي تكون سنطرال فقط عالبناء
بل حتى البناء ديالو غادي يتحول من بناء المعابد لبناء المقابر غادي تكونسونطرا فقط على بناء المقابر وحدة من هاد المقابر
لي بنى كانت من اجمل المقابر لي تبنات في التاريخ المصري كله. وهي نيت المقبرة ديال الحبيبة ديالو الزوجة ديالو نيفرتاري. هاد المقبرة
غادي يبنيها لينا فوادي الملكات ماشي وادي الملوك. هاد وادي الملكات كان جا نيت حدا وادي الملوك. فهاد المقبرة الجميلة هادي كانت كل
كلها لداخل مصبوغة بالبيض والرسومات والنقوشات كلها مرسومة على هاد الخلفية البيضا هادي هاد المقبرة فاش كتاشفوها سنة الف وتسعمية وتمنية
لقاوها واكلة العصا بسبب الزمان وعوامل التعرية. وبسبب واحد الملحة لي بدات تتكون وتاتوسع وتتكبر تحت القشرة ديال الحيط
اللورات اللي بدات تتكون وتاتوسع بين القشرة وبين الحيط فبدات تدفع علينا هاديك القشرة اللي فيها الرسومات والنقوشات وتا طيحها فسنة الف وتسعمية
مية وتمانين واحد المتحف مشهور فكاليفورنيا غادي يتبرعو وغادي يصيفطو خبراء ديالهم باش غادي يعاودو يرممو هاديك المقبرة وينقدو الجدران ديالها من الإنهيار
فكيفاش رممو هاد الجدران هادي كانوا تيحيدو هاديك القشرة الرقيقة لي فيها الصباغة في الحيط بواحد الدقة عالية باش متفرتتش وتيقشرو تيحيد
هاديك الملحة لي ولات كابرا في الحيط بين القشرة وبين الحيط ومن بعد تيعاودو يردو هاديك القشرة وتيلصقوها على الحيط كما هي واحد الخدمة لي دات لهم واحد
مدة بزاف وكانت محتاجة لواحد الدقة عالية وواحد الحرص شديد هاد الفرقة د الخبراء غادي يعاودو يصبغو لينا حتى هادوك البارتيات من الجدران لي طاحت شحال
لهادي وتآكلات ولكن غادي يخليو لنا واحد الحدود لي تتورينا فيناهو الرسم لي هو اصلي مزال مطاحش وفين هو الرسم الجديد لي لي صلحوه
بهاد الطريقة رجعو الجمالية لهاديك المقبرة وعتقوها من الانهيار. رمسيس التاني مكانش هاد المقبرة الجميلة هي المقبرة الوحيدة لي غادي يبني بطبيعة الحال
فأشهر مقبرة غادي يبنيها هي لي تيرمزوا ليها دابا الخبراء خمسة تتعني
يعني وادي الملوك
فالمنقبين فينما كانوا لقاو شي مقبرة جديدة فوادي الملوك كانوا تيرقموها واحد جوج تلاتة وهي غادا وهاد المقبرة
خمسة اللي بناها رمسيس الثاني غتكون هي اكبر مقبرة دازت في تاريخ مصر. فرمسيس بما انه كانت عندو طزينة ديال الدراري كنا قلنا كتر من
مغاديش كل مرة غادي يبقى يبني مقبرة مستقلة فغادي يبني مقبرة جماعية بزاف دغرف الدفن الاغلبية د الاطفال ديالو دقة وحدة
هاد المقبرة هادي تكتشفت شحال هادي في الف وتمنمية وسبعة وتلاتين ولكن غادي تعاود تجلى ليهم تتساءلو دابا
وايلي كيفاش غادي تجلا ليهم مقبرة كبيرة بحال هادي? والجواب هو مرة مرة فوادي الملوك كانت تتكون فيه عواصف رعدية اللي كانت تتجي
مرة كل عشر سنين خمسطاشل عام هكاك نادرا ما تاطرا ولكن فاش تضرب تضرب عواصف قوية بزاف والفيضان دالما تيجي هابط مالفوق
فوق من الجبال على وادي الملوك. فيضان لي تينزل من فوق الجبال وتيجي هاز معاه الحجر والتراب والرملة. وتيكون تيتحرك بواحد السرعة كبيرة وقوية
فتيدخل وسط المقابر وتيغطيها وتيجليها وهداك الحجر عبر الزمان تيبدا يتجمع شوية بشوية في المداخيل د القبور حتى تيغطيها كاع فمع
مرة مور مرة شوية بشوية حتى تيتختفى لك كاع المدخل ديال المقبرة ما تتبقاش عارفو فين كاين. فهاد المقبرة وخا تا هي من الداخل كبيرة بزاف فبهاد الطريقة هادي
اللي تجلات ليهم هما غادي يعاودو يكتاشفوها حتى لسنة الف وتسعمية وسبعة وتمانين يعني غي هنا غادي يلقاها لينا واحد الدكتور كان سميتو كانت فاش لقاوها
لقاوها لداخل عامرة بالأنقاض وبالحجر والأنفاق كلها مسدودة بالرملة والحجر وكان باين يلاه واحد الممر ضيق فهاد الأنفاق هادي اللي كان خصهم
حبو ويدخلو بحال لحنوشا تما لي هو منو غادي يدخل لينا هاد الدكتور كنت مع المساعد ديالو كانت مع المساعد ديالو فاش غادي يفوتو هداك النفق هدا وغادي يدخلو
من الداخل غتكون واحد المفاجأة كبيرة
غادي يلقاو مقبرة لداخل لي معمرهم شافو شي مقبرة بحالها في الحجم مقبرة عامرة لداخل بغرف الدفن الصغيرة
وفيها فالفوق كاع تدخل من هداك النفق تتبان لك واحد الغرفة كبيرة وفي وسطها غرف صغار نتاع الدفن كتر من تلاتين غرفة وفاش تتمشي
اللخر ديالهم تيبانو لك واحد الدروج هابطين التحت تا تنزل فهادوك الدروج تتلقا عاوتاني التحت كاين اخر تا هو غرفة كبيرة عامرة بغرف الدفن الصغير
تتمشي للقنت لاخر ديالو عاوتاني تتلقى دروج هابطين لتحت تالت عاوتاني تحت الأرض تا هو غرفة كبيرة عامرة بغرف الدفن الصغيرة
ثلاثة تحت الأرض ومئات نتاع الغرف الدفن الصغيرة مجموعة تما هاد المقبرة غادي تاخد ليهم واحد الوقت كبير باش يجبدو هداك الحجر لي فوسط منها
وباش ينقبو شوية بشوية دوك غرف الدفن لي فيها كلها. وراه مزال خدامين عليها لحد الآن. فراه ميمكنلكش تجي دقة وحدة وتحيد هداك الحجر لي كاين لداخل
وتخرجوه على برا فراه غادي تخلق لك واحد الخلل في لي كاين لداخل لي يقد يؤدي للانهيار نتاع بزاف د الغرف عملية الاستخراج تتاخد واحد الوقت
تكبير تتخرج غي شوية د الحجر وتخلي هداك على ما يرجع ديالو عاوتاني تتعاود تجبد عاوتاني شوية د الحجر وتسنى واحد المدة على ما يتأكيليبرا ليك
التصويرة اللي كاين الداخل وهي غادة المهم رمسيس هنا راه كان بنا لينا واحد المقبرة عملاقة للولاد ديالو كلهم
رمسيس في نفس الوقت غادي يكون تيبني حتى المقبرة ديالو هو. واحد المقبرة من اعظم المقابر لي كاينة في وادي الملوك. تأثرت بزاف بعوامل التعرية والزمان
والفيضانات ولكن مازالا شادة فراسها. رمسيس التاني باش يبني المقبرة ديالو وهاد المقبرة ديال وليداتو غادي يخدم لينا كامل. قرية
كلها ما عندها شغل خدمتها من النهار حتى الليل هو البناء نتاع هاد المقابر هادي. ومازال عندنا الآثار نتاع هاد القرية هادي. وتيسميوها دابا
المدينة هاد دير المدينة هادي الفيلاج د البناية تنعرفو بزاف نتاع التفاصيل على الحياة ديالهم حيت هاد الخدامة هادو
كانوا تيتراسلو بيناتهم تيكتبو لبعضياتهم في الفخار. فما كانوش تيخدمو ورق البردي حيت ورق البردي كان غالي بزاف هاديك الساعة تيخدموه غي الملوك او
والناس لي بوكو حبة وهاد العمال هادو كانوا تيخدمو ديك الآنية د الفخار لي مهرسة تيكتبو فيها رسائل لبعضياتهم وتيبداو يصيفطوها فالمنقبين غادي يلقاو
الاف المؤلفة نتاع هاد البقايا د الانية الطينية غادي ترجمو لينا هداكشي كامل لي تما وغادي تعطينا واحد الصورة لي فيها التفاصيل المملة
هاد الحياة اليومية نتاع هادوك العمال ومكتوب فيها كدلك بزاف د التفاصيل على كيفاش كانت تتبنى هاد المقابر ديال رمسيس? وكيفاش كانوا منظمين بعضياتهم
فمثلا هاد الخدامة هادو كانوا مقسمينهم لجوج ديال الفراقي
فرقة اللي تتكتب وتنقش وترسم باليد ليمنية وفرقة اللي تتكتب وتنقش وترسم باليد الليسرية فكان تيوقف عسري مع يمني معاطيين بالظهر وخدامين
نفس الوقت على واحد الحيط باش يخدمو بالزربة وشي ميدخل فشي. وهاد الخدامي هادو كان داكشي عندهم بالاختصاص. واحد لي تيجي تيضرب المرطوب على الحيط. واحد لي تيجي
تيصبغ لينا الحيط تيجيرو واحد لي تيجي تيرسم لينا هاديك الشبكة د الخطوط الطويلة والعريضة في الحيط باش من بعد تيجي النحات ولا الرسام
تهان عليه المأمورية دالنقش ولا دالرسم ديالو فالحيط بهاديك المعايير الدقيقة اللي كانوا تيتبعوها الفراعنة راس متلا فيه مربع الكتاف فيهم تلاتة دالمربعات ونص وهي
هي غادة وكانوا ناس عاوتاني الاختصاص ديالهم غي يصبغوا هاديك الرسومات من الداخل من بعد فكان العمل جماعي ولكن مقسم على بزاف د الاختصاصات البسيطة
نعرفو كذلك على انهم فاش كانوا تيعطيوهم هادوك الادوات باش تيخدمو كانت ادوات مصايبة من البرونص لي هو كان غالي هاديك الساعة كانوا تيفرقو عليهم هاد
ادوات في البداية د الأسبوع للإشارة الأسبوع عند الفراعنة مكانش فيه سبع ايام بل كانت فيه عشر ايام حيت عندنا عشرة ديال الصبعان فالأسبوع كان تيتبدل عندهم هوما
كل عشر ايام فقلنا في البداية د الأسبوع البداية دعشر ايام تيفرقو عليهم هاديك الأدوات ديال البرونز وفي النهاية نتاع الأسبوع دعشريام تيعاودو يجمعو منهم هادوك
دوك الأدوات ديال البرونز وكانوا تيوزنوها علاش كانوا تيوزنوها باش يتأكدوا ان الخدامة ما كانوا تيسرقوا حتى شي حاجة من هداك البرونز فكانوا
تتعطى ليه مثلا شي فاس نتاع البرونز مرة مرة تيبدا ينجرو تيبدا ينحت منو شوية كل مرة ينحت شوية كل مرة ينحت شوية من شي مختلف
الف او تيجمع واحد الكمشة واحد الكمشة دالبرونج اللي يقد يبيعها بثمن غالي من بعد. فهاديك النجارة المفتشين ما غاديش يعرفوها بالعين المجردة. فكانوا تيوزنوا
آلات قبل الأسبوع وفالنهاية نتاع الأسبوع. هاد الطريقة د الشفارة مكانوش تيديروها غي الفراعنة. فراه بزاف د الحضارات لي جات من بعد. غي هنا هنا فاش كنا تنخدمو
العمولات د الذهب كانوا بزاف د الناس لي شد شي عملة الذهب تينجر منها شوية من الجناب وتيبقى شوية بشوية عملة مور عملة عملة مور عملة حتى تيجمع واحد
الكميشة دالذهب اللي يقد يبيعها بثمن غالي. وهداكشي علاش بزاف ديال من بعد فاش تيصايبو هاديك العملات الدهبية. الحافة ديالها ما تتكونش ملسة
تتكون مشرطة فيها واحد الشريطات باش الا عمات لشي واحد وبغا ينجر العملة من الجناب تيتحيدو هاديك الشريطات وتيتفضح وهاد التقليد مزال تا في العمولات
زيدات دابا الى هزيتي الدرهم ولا هزيتي خمسة الدراهم فراه الجناب ديالها ما غاديش يكونوا ملسين باش تيكونو مشرطين. والسبب هو هاد القضية نتاع بزاف د الناس كانوا تينجرو شوية من هاد
العمولات باش يديرو لاباس المهم فمن الحجم نتاع المقبرة نتاع رمسيس ومن الحياة الطويلة د الحكم ديال رمسيس يمكن لينا نستنو
ان المقبرة ديالو كانت هازة واحد الكنز كبير لي معمر شي مقبرة فتاريخ مصر كانت هازاه فعقلتو غي المقبرة توت عنخ آمون
واللي هي الوحيدة اللي لقاوها المنقبين كاملة ما عمرها تحلات ما تسرقش منها الكنز توت عنخ امون كنحكم غي عشر سنين وكان غي دريري صغير وشوفو شحال ديال الكنوز اللي جبدو منو
فما بالك الثاني اللي هو رمسيس العظيم اللي حكم سبعة وستين عام واللي كانت مصر متقدمة بزاف في العهد ديالو واللي
كان ديما تتوصلو الهدايا والثروات الأجنبية. ولكن للأسف بطبيعة الحال هداكشي كولو غادي يكون تسرق. ومايمكنلناش نعرفو اشنو كان لداخل تما
فهادي كانت هي القصة نتاع واحد من اعظم الملوك لي دازو فالتاريخ المصري. قبل ما نساليو الحلقة باغي نهضر على واحد النقطة لي عارف بزاف د الناس راه
تيتساءلوا عليها دابا ولا غادي يسولوني عليها من بعد ولي هي واش فعلا كاينة شي علاقة بين رمسيس الثاني وبين فرعون ديال القصة د الخروج ونتاع موسى
تا والجواب باختصار هو لا فراه كاين بزاف د الاشاعات لي تتسارا فبزاف د الكتوبا والمواقع لي معندهاش مرجعية اكاديمية
ولي تتحاول تلصق بأي طريقة وخا بالكدوب القصة نتاع رمسيس الثاني مع القصة نتاع موسى. وهاد الإشاعات يمكن لنا نفيوها تماما
من المجموعة ديال الأسباب فمثلا الحياة د رمسيس تنعرفوها بواحد الدقة وبواحد التفاصيل مملة وكلشي منقوش لينا فالجدران ديالنا
لدرجة حتى ان الخيل ديالو كنا عارفين سمياتهم. عارفين الزوجات ديالو والأبناء ديالو والقصص ديالهم بالتفصيل. عندنا الرسائل لي كان تيتسافط مع
الحضارات الأخرى الرسائل لي كان تيسيفط ويتوصل بها من الحيثيين عندنا الألاف المؤلفة د البقايا د الأنية الفخارية لي كانو مكتوب فيها نتاع الخدامة
فما يمكنش يكون شي حدث عظيم اللي طرا فالتاريخ د مصر فعهد رمسيس بحال هداكشي اللي طرا فالقصة ديال موسى ومتكونش عدنا عليه شي اشارة ولو بسيطة
فشي جدار ولا فشي انية فخارية ولا فشي رسالة د ورق البردي اولا اي حاجة جبدوها المنقبين. النقطة التانية هو ان رمسيس مات في الاواخر
الثمانينات د العمر ديالو فما تنظنش ان واحد الإنسان شارف غادي يهز الشاريو ديالو وغادي الجيش ديالو وغادي يتبع ناس اللي غادي ينهاربين ليه في البحر بالطريقة
ها لي تتصورها لينا القصة د موسى فكاينة واحد الإشاعة تتسارى على ان المومياء نتاع آآ رمسيس الثاني فاش دارو ليها الفحص الطبي لقاو ادلة
لا راها ماتت غرقا وهادي اشاعة لا اساس لها من الصحة تماما من بين الأسباب لي تيعطيوه صحاب هاد الإشاعة هو ان المومياء لقاو فيها بزاف
تاع د الملحة وهذا شيء عادي ومتوقع فراه غادي تكون شي حاجة غريبة الا مالقاوش د الملحة في المومياء ديالو لاحقاش المومياوات كلهم فيهم
بزاف ديال الملحة حيت الملحة كانت مهم فطريقة التحنيط فراه كانوا تيحطو الجسد كلو تيغطيوه كامل بالملحة وتيخليوه هاكاك واحد سبعين
وهادي كانت مرحلة اساسية فعملية التحنيط فكيما قلنا المومياوات كلهم راهم عامرين بالملحة ماشي غي المومياء نتاع رمسيس الثاني والفحوص
الطبية النتائج الحقيقية ديالها اللي عندنا ومتأكدين منها هو انه راه مات متعادية ما فيها حتى شي اشارة للغرق
الفحوص الطبية تتقول لينا متلا انه كان فيه مرض الروماتيزم فالايام الاخيرة ديالو تتقول لينا ان الشعر ديالو متلا كان احمر او تتقول لينا
انه كان فيه بزاف د الأمراض د اللثة وكانوا عندو مشاكل بزاف في الفم ديالو فشكرا على الإستماع والى عجباتكم الحلقة كما العادة كليكيو على
صابوني ووزعوه باش تعم الفائدة والى اللقاء

