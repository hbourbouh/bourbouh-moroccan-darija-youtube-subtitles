اوكي مشينا اخاي? مشينا الله يسخر يا بسم الله غادي نديرو واحد اجي تفهم صغيورة عاوتاني على قانون المالية. واليوم غادي ندويو ببساطة على هاد الجدول. هاد الجدول هادا فيه
ببساطة شحال كدخلو دالفلوس وفين غادي نصرفوها وباش نفهمو بلان مزيان غادي نشوفو من هاد لوراق شحال المغرب غادي يخصو ديال الفلوس لي يصرف هاد العام حسب هاد الجدول النفقات العادية
كيما كتشوفو ميتين وخمسين مليار زيد عليها انا فقط الاستتمار تمنية وسبعين مليار زيد عليها استهلاك الدين اللي هو سبعة وستين مليار الى جمعتي هادشي كامل غادي
يعطيك تلتمية وخمسة وتسعين مليار هي الفلوس اللي خاصينا باش نصيروا هاد العام ماغاديش ندخل معاك غادي نخسروهم لأنهم غادي نديروهم فالحلقة الجاية ولكن غادي ندوي معاك منين غادي
غادي نجيبو هاد الفلوس حسب هاد الورقة المداخيل العادية للميزانية العامة كيجيو في الغالب من الضرائب كيفما كتشوفو مداخيل الضرائب كيوصلو ميتين وتلاتة وتلاتين مليار ودابا
دخلو شوية في ملي كيخرج هاد المشروع قانون المالية كيخرجو معاه بزاف الوثائق خرين كيشرحو للناس اشنو واقع هنايا. من اهمهم واحد المذكرة ديال التقديم كتشرح لينا بلا
المداخيل منين جاونا وكيفاش وهنا نبداو الضرائب المباشرة والرسوم المماثلة غيولي فيها ميا وتسعة د المليار بالأساس كيجيو من جوج د الأنواع ديال الضرائب من
اللي هي الضريبة على الدخل ومن اللي هي الضريبة على الشركات حسب هاد المذكرة كتقول بلي الضريبة على الدخل دخلات لينا تقريبا ستة وربعين
مليار ديال الدرهم والضريبة على الشركات تلاتة وخمسين مليار ديال الدرهم مزيان الضريبة على الدخل اللي كتحسب هنايا هي الضريبة على الفلوس اللي كيدخل المواطن فجيبو بطريقة رسمية يعني ماشي
يعني ماشي الكاش اللي كيدور اللي كياخدو وما كيخلصوش الضرائب را ما داخلينش فلوسهم هنايا الناس اللي الأجراء غالبيتهم اجراء اللي خدام موظف عاد
الضريبة علاش كندويو? ولي مكيخلصوهاش ممساهمينش معنا كاع مزيان الضرائب الغير المباشرة وهنا كندوي بالأساس على حسب هاد الجدول مدخلة ميا وجوج د المليار ولكن
ايلا مشيتي للمدكرة كتلقاها مدخلة ربعة وتسعين مليار علاش كاين هاد الفرق? البساطة لانه ملي كتجمع تيكون عند الشركات مزال كتسال الدولة باش يردو ليهم فهاد قانون المالية
حطينا برود كلشي مجموع وفهاد المدكرة حيدو الفلوس اللي كيتسالو الشركات على اساس نردو ليهم فالعموم عندنا واحد ربعة وتسعين مليار د الدرهم ديال مزيان نقسم عليها جوج
انواع اللي كتجمع المديرية العامة للضرائب هي اللي كتجمع على هاهوما الأرقام ديالهم حدايا وهنا باغي نبه ليكم على واحد الملاحظة مهمة هاد الأرقام اللي كاينين هو فقط
الأرقام لي كتخسر الدولة وغادي نزيد نشرح كيما كنت شرحت ليكم في الحلقة د الأساتذة المتعاقدين المغرب مقسم على تلاتة دلعيبات الدولة الجماعات الترابية والمؤسسات العمومية
الفلوس لي كنحسبو فقانون المالية فهاد الخانة لولى المداخيل هو فقط الفلوس لي كيمشيو للدولة اشناهي الدولة? الدولة هي حسب هاد الجدول لي فقانون المالية را هي
الملك البلاط الملكي مجلس المستشارين والوزراء كاملين واللعيبات كاملين هادي هي الدولة ولكن السؤال لي كيتطرح الجماعات الترابية والجهات وداكشي
منين كيجيبو الفلوس ديالو? تاهوما نسبة كبيرة منهم كيجيبوهم من الضرائب ديالنا ولكن مكيدخلوش فهاد الحساب. فمثلا ثلاثين فالمية منها كيمشيو للجماعات الترابية. وهاديك
الضرائب المباشرة الياس ولي خمسة فالمية منهم كتمشي للجهات وهنا كاعما مذكورين يعني هاد لي مذكورة فهي فقط سبعين فالمية ديال ثلاثين فالمية ما مذكورة
وراش هنا راها كاينة في الحسابات الخاصة الى هبطتو لتحت كيفاش هاد الحسابات الخاصة? الحسابات الخاصة هوما واحد الحسابات كيكونو في الخزينة مخصوصين يديرو واحد العيبة فمثلا
واحد الحساب خاص بتمويل الجماعة هو لي كنحطو فيه ديك تلاتين فالمية ديال مكدخلش كاع بحالا مكدخلش فالحسابات ديال الدولة والوزارة كتمشي راها واصلة شي ثلاثين
مليار وكاين حساب مثلا ديال باش كيحيدو الكاريانات راه ملي كتسالي البلي ديال الدار وكتخلص واحد الضريبة هاديك الضريبة كتسمى مساهمة كتمشي لداك الصندوق لي كيحيدو بيه الكاريانات مكدخلش
كاع في الحسابات وهادو هما لي كيتسماو الحسابات الخاصة راه الميزانية ديالهم تسعين مليار ديال الدرهم وتصرف تسعين مليار د الدرهم فدوك البروجيات كاعما كندخلهم في الحساب بحالهم بحال المرافق
الدولة المسيرة بصفة مستقلة كيدخلو فلوس وكيسيرو راسهم مكدخلهم كاع في الحسابات راهم مدخلوش المليار وصرفو جوج د المليار مكندخلهمش في الحسابات خلينا غير مع الفوق وكندويو على الدولة فقط
لي هي هداكشي لي شرحت ليكم جدول الضرائب الغير المباشرة دخلونا لواحد ربعة وتسعين مليار الرسوم الجمركية ملي كدخل الطوموبيلات ديوانة وداكشي كدخل عشرة د المليار الرسوم ديال التنبر
تمشي دخلو لنا تقريبا واحد سطاشر مليار. مجموعة الضرائب كاملة كيما قلت ليكم دخلنا ميتين وتلاتة وتلاتين مليار. ولكن را مازال حنا بعاد على تلتمية وخمسة وتسعين. بلاتي انا جاي
المداخيل لي ماشي من الضريبة حصيلة تفويت مساهمات الدولة تلتمية مليار الصراحة اشناهي المساهمة ما عرفتش صراحة ولكن تلاتة د المليار حصيلة مؤسسة الاحتكار هوما المؤسسات ديال البلاد بحال
بحال المحافظة وداكشي وحسب هاد المذكرة كتقول بلي را كيما كتشوفو دخل هاد العام تلاتة د المليار وستمية مليون المحافظة العقارية دخلات تلاتة د المليار ومية وتمانين مليون ديال الدرهم بنك المغرب
مية وخمسة وستين وها حنا عرفنا بلي الفوسفاط كيدخل تلاتة د المليار فاصلة ستة حسب عاوتاني تقارير ديال وزارة الاقتصاد المالية وحسب داكشي كيطلعلو الصيف وطبعا هاد القضية د الفوسفاط تنحاول ندير فيها شي حلقة
باش نعرف وجد فلوس حقيقيين ماشي حقيقيين شحال كيفاش كيديرو ليهم الحسابات باش نتيقنو ما امكن المهم ف طوطال كاملين المداخل الغير ضريبية شكلو لينا واحد تلاتة وعشرين مليار ديال
درهم ويلا جمعتي كلشي المداخيل ديال الميزانية لي دخلتي فهاد البلاد هو ميتين وسبعة وخمسين مليار كنا خاصنا في النفقات تلتمية وخمسة وتسعين شحال باقي من هاد الحساب? مية وتمنية وتلاتين مليار ديال
درهم لي ناقصة اشنو دارو? قالك اودي غادي يمشيو يتسلفو سبعة وتسعين مليار
هي تلتمية وربعة وخمسين شحال باقي ناقصنا? واحد وربعين مليار وهي اللي مقيدة التحت في الجدول. يعني الفلوس اللي دخلنا زائد السلف مازال ما الميزانية كانت باقا ناقصانا
واحد وربعين مليار منين كنجيبوها من واحد وربعين مليار ببساطة مكنجيبوهاش كتبقى ديما ناقصة واحد وربعين مليار كيحاولو ما امكن ما يصرفوش كلشي مثلا ديك تمنية وسبعين مليار ديال الاستتمار ما كيستثمروهاش كلشي
وهادشي من احد الأسباب كيتعطلو كيبقى يجرجر بنادم كيبدا يتعطل لأن عندو واحد الفراغ ديال واحد وربعين مليار وماكيستثمرش كلشي الفلوس اللي كاتستهلكو كاملين هو فلوس ديال التسيير ديال
الموظفين كيمشيو كاملين معدات تا هو كيشط فيه شي شوية المهم كيبقاو يديرو هاه. لاحظت واحد الملاحظة هنايا ديال النفقات غتلقى النفقات الفوائد والعمولات المتعلقة
الدين تسعود وعشرين مليار وهنا باش تفهمو ملي كتاخد واحد الدين راك ملي كتجي تردو كترد جوج حوايج كترد الفوائد ديال الدين وكترد اصل الدين بالفوائد لي خاص بالمغرب
العام هو تسعود وعشرين مليار ديال الدرهم وملي كتجي تشوف اصل الدين كتلقاه هو سبعة وستين مليار ديال الدرهم الى جمعتيهم غتلقاهم شي ستة وتسعين مليار ديال الدرهم وشحال تسلف المغرب هاد العام? سبعة
مليار ديال الدرهم يعني الفلوس اللي رد عاود تسلفهم من جهة اخرى وحنا بقينا لاروب غادي ندير حلقة خاصة على الدين ديال المغرب باش نفهمو هاد القضية ولا ماشي
معلومة احسن دراسات اجنبية كتقول بلي المغرب كيخسر غير في الرشوة خمسين مليار ديال الدرهم وحنا اصلا واقفين دابا على اشناهي خمسين مليار را كتر من
شحال كيدخل بزاف يعني كيعوضو في الإقتصاد. وهذا هو اجمالي هاد الحلقة. ما تنساوش تأبوناو عندنا في وديرو لنا واحد وعفط واحد
تحمسنا باش نزيدو فيديوات اخرين واخرين واخرين وندخلو يدير جايين في الطريق والنفقات د المغرب والسلام عليكم
