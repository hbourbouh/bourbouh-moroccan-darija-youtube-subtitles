اجي تفهم اشنو فهمت? مية فالمية اللي كنتي كتسارى فالشوارع ولا اي مدينة فالمغرب غتكون شتي هاد ولا هاد التصويرة الا كنتي من الناس ما فهمو فيها تا
بالزبط واعرف بلي هاد الحلقة مصاوبة على قبلك هي اختصار جملة ولي تتعني بالعربية مؤتمر الأطراف الأطراف هوما الدول لي مسينية على اتفاقية الأمم
المتحدة الايطالية بشأن تغيير المناخ ولي هما مية وستة وتسعين دولة زائد الاتحاد الاوروبي وتنين وعشرين كتعني رقم النسخة يعني هادي هي الدورة رقم تنين وعشرين اول كوب كانت فبرلين
عام الف وتسعمية وخمسة وتسعين والمغرب سبق ليه نظم الدورة السابعة ديال هاد القوم ودابا غادي يعاود ينظم بدورة رقم تنين وعشرين دابا السؤال علاش هاد الناس تيتجمعو
تافقو انشرح ليكم مزيان من لول وتبعو معايا الكرة الأرضية كتوصلها اشعة الشمس الكرة الأرضية كتعاود تعكس ديك اشعة الشمس
الفضاء الخارجي شتي لو كانت الكرة الأرضية كتعكس الأشعة اللي كتوصلها كاملة كون كان متوسط درجة الحرارة في الأرض بارد بزاف كتر من ناقص تمنطاشر درجة تحت الصفر دابا السؤال
كيفاش الكرة الأرضية كتبقى فيها الحرارة مزيان? السبب هو الغازات الدفيئة ولي هما ثنائي اكسيد الكربون اكسيد الأزرق الميثان وبخار الماء
الدور ديال هاد الغازات هاد الغازات دايرين بالكرة الأرضية بحال الشغلان. الأشعة ديال الشمس كضرب فالكرة الأرضية. ملي كتكون راجعة باش تخرج كتعاود ضرب فهاد الغازات. وكيعاودو يرجعوها
كرة ارضية او هكدا الكرة الأرضية كاملة كتبقى فواحد الحرارة معتدلة اللي هي خمسطاشر درجة عرفتي بحالاش? بحال دوك المزارع ديال مطيشة كنكونو مغلفينهم بالبلاستيك هاديك البلاصة
كيحافظ لنا على درجة الحرارة سخونة فين تقدر تنبت ماطيشة وهادي هي الظاهرة ديال الاحتباس الحراري يعني ديك الغلاف ديال الغازات كيحبس لينا الحرارة وصل هادشي واضح
دابا فين كاين المشكل? اشناهو البلان الجديد? المشكل كاين فبنادم تيقولو بلي هادي ميتين الف عام باش كاين بنادم فوق الأرض واللي هي قليلة قدام العمر ديال الأرض اللي كيساوي ربعة فاصلة خمسة مليار
سنة من هادي تقريبا شي تلتمية عام كاع كانت الثورة الصناعية ولي هي والو قدام ربعة المليار ونص مع هاد الثورة البشر قلب على كيفاش يعيش حسن واريح وماشي مشكل فالشي لاخور
بدينا كنستغلو مصادر الطاقة الطبيعية لي عدنا او صنعنا آلات جديدة باش تسهل علينا المعيشة ديالتنا او كاع داكشي لي كنا كنصاوبو بيدينا ولات كديرو الماكينة الماكينة تكترو او حيت كترو كان خاصنا
نبنيو مصانع وباش نبيعو هادشي اللي صنعنا درنا الترانات ووسائل النقل هاد وسائل النقل والمصانع اللي زادت من نسبة التلوت وكترة الدخاخن هادشي اللي زاد من نسبة الغازات الدفيئة فالجو كتير
ثنائي اكسيد الكربون منين تزادت نسبة هاد الغازات غادت ديك الطبقة ديال الغلاف اللي دايرة بالكرة الارضية بواحد النسبة كبيرة وهادشي اللي خلاها تعكس كتر الاشعة اللي كتخرج من الارض
وترجع بنسبة كتر من المعتاد وهادشي علاش الحرارة ديال الأرض بدات كتزاد متوسط الحرارة هو خمسطاشر درجة مئوية تزادت من القرن تسعطاش حتال دابا بصفر فاصلة تمنية درجة
او فعام الفين او مية غادي تبقى تزاد حتى توصل خمسة ديال الدرجات زايدة. عرفتي اشناهي هادي? ملي كتزاد الحرارة ديال الأرض كيدوبو البلايص للي فيهم التلج بحال القطب الشمالي هادشي للي
في المستوى ديال البحر حسينا بهادشي حيتاش تزاد المستوى د البحر بعشرين سنتيمتر من هاد مية عام ويلا بقينا هكدا غادي يوصل لواحد متر من الفين ومية يعني الدول اللي على البحر والجزر
غادي تغرق لا قدر الله الملايين ديال الناس غادي يتشردو حسب الدراسات يقدرو يوصلو لميتين مليون نازح فألفين وخمسين هي واحد من خمسة وربعين شخص فالكرة الأرضية
خاصو يمشي يقلب على بلاصة جديدة فين يعيش بمعنى اخر في الأرض غادي ضياق على السكان ديالها بسبب هاد الإحتباس الحراري الفصول كتخربق كتولي الشتا كتصب بشكل غير طبيعي وكبير في الدول لي
شمال الكرة الأرضية والجفاف والصعب غيضرب النص التحتاني من الكرة وراه نتوما كتشوفو المغرب حتى هو ولاو فيه هاد البلانات الشتا مكتصبش فوقتها والصيف مكيجيش فوقتو شهر عشرة والناس
مازال مصيف الحيوانات والنباتات كتر من الربع ديالها غادي ينقرضو من هنا الفين وخمسين وكيفما دابا حنا عمرنا شفنا اسد الأطلس ولادنا غادي يقدرو غدا عمرهم يكونو شافو الزرف والبحر
هو غيتزاد نسبة الحموضة ديالو يعني تا الكائنات البحرية غادي تضربهم بالسم ديال بنادم وهادشي كامل بسبابو غادي يبانو امراض جديدة عمرنا شفنا بحالهم
هادشي علاش المجموعين هاد الدول كاملين باش يقولوا فين غادين بنا ا عباد الله من ديما كيتجمعوا هاد مية وكدا وتسعين دولة باش يلقاو حل لهاد المشاكل وماشي
ديما تيلقاو الحل بحال دابا كاين شي دول فطور النمو بحال الهند مبغاتش تنقص من انبعاثات الغاز ديالها حيتاش هي قالت اواه نتوما ميريكان والدول الكبار استغليتو الوضع وكبرتو
الصوت ديالكم وحنا ملي جينا نديرو بحالكم غادي تحبسونا او تنتعادلو بعدا لكن كلشي عرف بلي مبقاش عندهم الاختيار لبحال هاد المضارب حيتاش من هنا الوقت قصير يقدر الحرام كاملين
الى مدارش حل وجي ديك الساعة دوي ليا على الاقتصاد وعلى مولاي بيه. دابا المغرب مالو فهاد كاملة? اجي ياه فخباركم ديال المغرب مكلاسي هو رابع اقل بلد ملوث في العالم. وهي
اه بلا ما تصدم المهم المغرب مالو فهاد كاملة? المغرب كيفما كتعرفو دولة تطور النمو وباش الدولة توقف على رجليها خاصها طقس واهم الطاقة هي الطاقة الكهربائية
اكثر طريقة فعالة ورخيصة باش نتجوا الطاقة الكهربائية هي دوك المولدات اللي كيخدموا بالفيول ولا الشاربون بحال اللي كاينين فالمحمدية الشاربون هو الفحم الحجري هادوك المولدات كيعطيونا الطاقة
كثيرة ورخيصة ولكن كتلوث الجو والناس ديال المحمدية كيبداو يتشكاو المغرب استثمر في الطاقة البديلة ديال الرياح والشمس وصوب اكبر محطة لي كتحول الطاقة الشمسية
للطاقة الكهربائية في العالم واللي سميتها نور. ومعول بلي من هنا لألفين وثلاثين تنين وخمسين في المية من الطاقة ديال المغرب كاملة غادي تكون طاقة متجددة. وكتحافظ
على البيئة صحيح هاد النوع من الإنتاج ديال الطاقة تيتقام غلى النوع لاخر بشي ربعة د المرات كتر لكن المغرب كيشوف المستقبل ملي غادي ينقارض البترول للفحم وغادي يولي التمن ديال
طالع غادي نلقى المغرب بلي عندو طاقة بديلة لي مكتساليش وغتنافس في السوق وبثمن مزيان وفي نفس الوقت محافظ على البيئة ديال البلاد هادشي ديال المغرب عطى به مثال قدام الدول العالمية
الكامل انه راه ممكن الدولة واخا فطور النمو النص ديال الطاقة ديالها تكون بديلة وكتحافض على البيئة هادشي كيزيد يحسن من الصورة ديال البلاد في الخارج الى تحسنات الصورة
المغرب في الخارج غادي يبدا يجيب مستثمرين بزاف اجانب يقدر يبدا ياخد كريديات ساهلين ويقدر يكون عندو دعم كبر من الدول لي على برا ف قضيتو الوطنية وحتى حنا المغاربة نقدرو نعطيو مثال للدول
الف محافظة على البيئة الى مبقيناش كنلوحو الزبل بزاف ايلا نقصنا غير شوية من انبعاثات ثنائي اكسيد الكربون لي كنديرو بحال الطوموبيلات مستعملوهمش ديما تخيلو معايا شي نهار في المغرب تا شي طوموبيلا متخدم عرفتي شحال
غادي نقصو ديال الغازات الاستعمال ديالنا ديال البوطة الميكا اي حاجة من السلوكات اليومية ديالنا الا ردينا ليها البال وخا غير صغيرة تقدر تؤثر فالأجيال لي جاية من ورانا من هنا لآلاف السنين هاد
خوف غادي تكون فمراكش من سبعة حتال تمنطاش نونبر غادي يستقبل شي ثلاثين الف زائر على الأقل من جمعيات ومنظمات فاعلة فالمجال ديال البيئة من غير رؤساء الدول ديال العالم عرفتي بحالاش? بحال
كاس العالم ديال البيئة غير هو كلشي كيربح ما كاينش الخاسر اذن القضية غادي تكون زاهية في مراكش. اخويا نمشي ندبر على شي صنادل مصاوبين بالنعناع تيحافظو على البيئة
نمشي ندير فشي بيعة وشرية تما فراقش ما نساش نشكر كلشي الدراري اللي عاونوني اا خصوصا فيرمة فالدار شكرا الله يحفظكم تهلاو الدراري بارطاجيو
وابونيو وديرو وبارطاجيو مع صحابكم راه مزيان هادشي عرفتي ايلا بارطاجيتي هادي غتحافظ على البيئة. السلام عليكم
