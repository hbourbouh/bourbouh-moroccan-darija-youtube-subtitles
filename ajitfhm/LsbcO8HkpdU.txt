اجي تفهم اشنو فهمت ديون المغرب الدولة بحالها بحال اي شخص عادي كدخل الفلوس وكتصرف الفلوس باش تعيش المداخيل ديال الدولة كتار ومتنوعة واللي بالنسبة
كبيرة منهم هوما الضرائب والضرائب فيهم جوج د الأنواع الضرائب المباشرة والضرائب الغير المباشرة في الضرائب المباشرة اكثر حوايج تنعرفو هي الضريبة على الدخل الضريبة لي
قطع عليك نيشان من الصالير ديالك والضريبة على الشركات وهادو را درنا فيهم حلقات كتار والضرائب الغير المباشرة من اكبر وحدين واهمهم هي الضريبة على القيمة
المضافة وتا هادي درنا عليها حلقة خاصة دخل لبغيتي تشوفها والمصاريف ديال الدولة تيكونو اساسا فجوج حوايج اولا التسيير واللي هو تسيير مرافق الدولة الادارات اللي كانت هي مكلفة
التعليم خلاص ديال الموظفين العسكر البوليس وزيد وزيد وزيد اولا الإستثمار مثلا بناء الطرق السيارة المناءات مطارات قناطر شوارع مدارس المستشفيات
وكل استثمار الغاية منو هو الربح والربح اللي من ورا هاد النوع دالاستتمارات اللي كدير الدولة هو انها توفر ارضية مناسبة للناس وللشركات يخدمو مزيان باش هوما
ومن بعد كيدخلو اللعاقة وهادوك اللعاقة كيخلصو منهم الضرائب وملي كيخلصو الضرائب كدخل الدولة عاوتاني اللعاقة اكثر وهكذا الدولة كدخل اللعاقة وكتكبر وكتنمو ومزيان
هانا عاد كتنمو من بعد غادي نجي نشرح ليكم واحد اللعيبة سميتها النمو. تسنى غير شوية فهاد الحلقة نيت. ملي الدولة فلول ديال العام تتبلاني شي استثمار قدرات انه غادي يربحها
موسكو وغادي يزيد يحسن من المردودية ديال المجتمع شركات اناس. اش كدير? كتمشي ضرب على الخزينة ديالها. شحال فيها ديال اللعاقة? فرضا نقولو الخزينة هنا فيها واحد
مليون ديال الدرهم الدولة عندها ولابد مصاريف ديال التسيير لي هوما الخلاص ديال الموظفين فيها فئة خاصها تعطيهم ليها نقولو انايا واحد تسعمية الف درهم غادي تحطها تحطها في التسيير
امم شحال بقا عندها? بقا عندها ميات الف درهم ولكن الإستثمار ديالها ملي حسباتو لقاتو غادي يطلع ليها بخمسمية الف درهم ها شحال باقي خاصة باش تكمل
الفلوس ديال الاستثمار عندهم مية اذن باقي ليها ربعمية الف درهم منين غادي تجيبها? ها? الله يرضي عليك كريدي غالبا الدول تتسلف باش تستثمر
نادرا فاش تتسلف باش تسير يعني تخلص الموظفين والروينة غير الا كانت شي دولة مصمكة ديك الساعة كتمشي تسلف على قبل التسيير مثلا المغرب غير مؤخرا دار قانون لي تيمنع على الحكومة
تسلف الفلوس باش تسير وإنما السلف فقط هو الإستثمار. وكاين السلف لواحد الغرض ثالث. ولي مؤخرا دارتو الحكومة المغربية ولي هو من اجل
ضمان الحصة ديال العملة الصعبة هاه ودابا صبر عليا نشرح ليك واحد جوج مصطلحات تتعاودو بزاف من الأخبار ولي واقف عليهم نتا دابا باش تفهم الكمالة ولي هما
التجاري وميزان الأداءات. كيفما شرحت شحال هادي ف حلقة تحرير سعر الصرف درهم بين عتكون شتيها لأنك متابع مجتهد. صعيب لدرجة مستحيل الدولة تحقق
الاكتفاء الذاتي من كلشي لدرجة انها تعيش بدون ما تحتاج والو من باقي العالم صعيب هاد القضية مستحيلة تتلقى دولة عندها البترول ولكن خاصها مواد فلاحية دولة عندها الفلاحة
اوالو ولكن خاصها الطاقة المهم كل دول العالم محتاجة لبعضها البعض والعملة اللي تيتعاملو بها فالتجارة الدولية تتكون فالغالب الدولار وفهاد الحلقة نبداو نقولو العملة الصعبة باش نهنيو
الوقت كل دولة خاصها ولا مدة قدر من العملة الصعبة لي بها تقضي الغرض مع الخارج. باش ما يطفاش عليها الضوء. مزيان? اول حاجة كتفكر فيها الدولة باش دبر على العملة
الصماء هي انك تصنع وتبيع اي منتوج او خدمة العالم واقف عليها وكتبيعها ليه وكتخلص عنو بالعملة الصعبة وهادو هوما اللي كيتسماو بالصادرات كتصدر وكدخل
العملة الصعبة ولكن نتا عاوتاني هادوك الفلوس دخلتيهم باش تاخد داكشي لي خاصك من العالم وهداكشي لي خاصك من العالم كتشريه كيتسمى الواردات ولي هو بيه كتخرج العملة
لحد الآن فاهمين ملي الدولة تتصدر كتر ما كتستورد تنقولو بلي الدولة عندها فائض في الميزان التجاري. الصادرات والواردات هو الميزان التجاري. يعني هاد الدولة دخلت
العملة صعبة بزاف من الصادرات اذن هي دولة قوية وتتصنع عندها بالزايد ويقدر تا العملة المحلية ديالتها تكون هي براسها عملة صعبة وهادشي را فايت
حنا في الحلقة ديال تحرير سعر الصرف درهم سير الله يرحم باك شوفها ولكن ملي الدولة تتستورد كتر ما تتصدر يعني المداخيل د الصادرات ديالها قل من مداخيل الواردات تنقولو بلي الدولة عندها عجز
في الميزان التجاري ودابا نعطيو مثال باش افهم ونديرو المغرب نيت في الفين وتسعطاش المغرب دخل تسعود وعشرين مليار دولار من الصادرات للبيع للعالم ولكن شرا
من عند العالم سلع وخدمات بقيمة واحد وخمسين مليار دولار. يعني عندو عجز ديال الميزان التجاري ديال تنين وعشرين مليار دولار واو قريب
النص دابا السؤال اللي غتسول تنين وعشرين مليار دالدولار منين جابها باش شرى السلعة اللي خيرو خاصينو? واش تسلف? الجواب هو لا فالأول دبر عليها
ها من بلايص خرين ولي هوما شرحنا فحلقة تحرير سعر الصرف الفلوس لي كتجي من عند الجالية المغربية فلوس الاستثمارات الخارجية في المغرب فلوس السياحة وهادو كاملين فلوس كيدخلو بالعمال
الصعبة وكيتصرفو العملة المحلية العملة الصعبة كتمشي تخبى فالخنشة لي كنا دوينا عليها والعملة محلية كتعوضها وهادوك الفلوس لي تجمعو بالعملة الصعبة فالخنشة اغلبيتهم كيتخسرو
الحوايج اللي واقف عليهم المغرب من على برا وغير المعلومة راه ماشي الدولة يعني الوزارة فلانية هي اللي كتمشي تستورد لا راه الشركات الخاصة هي اللي كتستورد متلا شركة المحروقات
المازوط د المغاربة حنا عارفين بلي المازوط كنجيبوه من على برا ماشي في المغرب راه الشركة باش تشري هاديك المازوط من على برا كتمشي عند البنكة ديالها كتعطيها درهم والبنكة كتشوف عندها واش عندها داك ولا معندهاش
لعندها كتمشي تشري ليها هي من على برا مكانش عندها كدخل فواحد الآلية معقدة فيها مكتب الصرف وبنك المغرب باش تاخد فلوس من الخنشة باش شري ليها من على برا وكتعطيها السلعة ديالها ولخرين بالدرهم
طلع عملية الصرف الشركات الخاصة هوما لي كيشريو وطبعا كيفما فايت شرحنا الفلوس لي فخنشة مكنخسروهمش فقط عل الاستيراد تا واحد لبغا يسافر برا المغرب غنعطيوه الدولار الا بغا واحد
شي واحد مريض وبغا يداوا على برا ها المستتمر بغا يخرج يستمر على برا وهاكدا وهكدا وهكدا هاد المداخيل ومصاريف العملة الاجنبية كيتسماو ميزان الاداءات وحتى هاد الميزان
اداة يقدر يكون فيه عجز يعني الدولة كتخرج من البلاد كتر ما كدخلو متلا لبنان العجز الحاد في ميزان الأداءات لمدة طويلة عندهم خلا انهم
كونوا عندهم شح كبير في الدولار الشيء اللي خلاهم ما يقدروش يخلصوا الديون الخارجية ديالهم اللي اصلا دوك الديون بالدولار حيت ما بقاش عندهم الدولار هوما يطيحوا فواحد الأزمة كبيرة
ما عندخلش بزاف ديال لبنان بغيتو تعرفو معلومات كتر تدخلو لهاد الفيديو ديال الخبير الاقتصادي زكريا الكرتي لي شرح فيه مزيان فيلم بالمناسبة زكريا عاونا تا فهاد الحلقة
شكرا وحتى المغرب من ديما عندو عجز فميزان الأداء يعني كيخرج من البلاد كتر ما كيدخل ليها. فألفين وتسعطاش عجز ديال الميزان للأداءات فالمغرب وصل
تقريبا تلاتة د المليار ديال الدولار. وهاد العجز ديال الميزان الاداة مع هاد كورونا زاد كبر في المغرب لانه ما بقاوش كيدخلو لينا فلوس من السياحة ومن التسناس
السيارات وديك الروينة كاملة هادشي اللي خلا الحكومة فكورونا دير قانون باش تسلف فلوس اكثر من على برا باش تضمن واحد الحصة من العملة الصعبة لأنها ما بقاتش كدخل
ومشات تسلفات تلاتة المليار ديال الدولار اللي هي تلاتين مليار مغربية. من عند صندوق النقد الدولي وانا جاي مزال كتر وهدا هو النوع التالت ديال الاستدانة
باش نعتقو ميزان الأداءات ونبقاو بلا دولار والله الله. واش واضحة عندك القضية لحد الآن? دابا ندخلو شوية في العظام ديال هاد الديون. كاين تلاتة د الأنواع ديال
دون في الدولة حسب شكون خداهم دين الخزينة ولي هو الدين لي تتاخدو الدولة ممثلة في الحكومة او بالضبط وزارة الاقتصاد والمالية كشخص معنوي فلوسو كيتحطو في
لي اصلا فيها فلوس الضرائب. راك متبع معايا ياك? وكاين بين المؤسسات العمومية ولي هوما شركات الدولة. يعني مولاتهم الدولة مثلا حسب هاد الجدول
ديال الفين وتمنطاش ربعة وتسعين فالمية فاصلة طناش من ديال الدولة ومجلس الإدارة ديال الشركة كيفما كتشوفو فيه وزارة الخارجية وزارة الإقتصاد والمالية الوزير المنتدب
ما عرفت اشنو وزارة الصناعة وزارة الداخلية وزارة الطاقة والمعادن ولا السكنى دار جينرال ديال وزارة الفلاحة يعني
المجلس الإدارة ديالو كلو فيه ناس ديال الدولة اذن هي ديال الدولة في حالة ملي تتبغي تسلف الفلوس متتحتاجش ضمان مكتوب من عند الدولة لأنها شركة ناجحة ولكن
فحالة متلا المكتب الوطني للماء والكهرباء الا بغى ياخد كريدي ولابد من ضمان مكتوب من عند الدولة لانها حبيبة سبعطاش شركة عندها مشاكل كتار للاسف
خو صعيب اي واحد يسلفهم هاد الضمان كينفع في حالة لوينو ما يقدرش ترد الفلوس الدولة كتكلف وكترد الديون لي عليها من الضرائب ديال الشعب او نوض
على سلامتك وكاين واحد الدين ثالث ولي هو دين الجماعات الترابية. نتا باينة تفرجتي فحلقة الانتخابات الجماعية والجهوية وفهمتي بلي
الجماعات الترابية هوما الجهات او الأقاليم او العمالات او الجماعات المحلية. هادو ممكن يتسلفو الفلوس من صندوق التجهيز الجماعي او لي هو عبارة عن بنكة خاصة
ومؤخرا من مدينة الدار البيضاء بصفتها جماعة تسلفت من البنك الدولي مية وتنين وسبعين مليون يورو. وهادا هو النوع التالت ديال الديون في المغرب. مجموع ديال
ديال الخزينة وديال المؤسسات العمومية كيتسمى بالذيل العمومي. مقالتش دين الجماعات الترابية معاهم لأن الجماعات الترابية كتحسب على وزارة الداخلية لي تا هي كتحسب على الدولة
نطول عليكم هاد الدين العمومي لي تقريبا نقولو حاليا ضارب فواحد تسعمية وستة وعشرين مليار ديال الدرهم ولي هي تقريبا تمانين فالمية من الناتج الداخلي الخام ديال المغرب
انت عارف الناتج الداخلي الخام حينت ما كتزقل تا شي حلقة فأجي تفهم هو مجموع الثروات ديال كل شخص سواء مادي او شركات لي حققو فالعام وسط المغرب يعني حنا كاملين
في المغرب كلشي الشركات الناس من الصغير للكبير مجموع المداخيل ديالنا هو الناتج الداخلي الخام وهاد المؤشر كينفعنا بزاف باش نعرفو واش البلاد غادين مزيان ولا لا
ومنو تنعرفو معدل النمو اللي قتلو لينا راسنا بيه فالاخبار. معدل النمو هو ملي كتشد متلا الناتج الداخلي اللي خام ديال الفين وتسعطاش
تتنقص منو الناتج الداخلي الخام ديال الفين وتمنطاش كتشد لك واحد البركة. هاد الشياطة هي الزيادة اللي زادت البلاد من المدخول ديالها ككل. يعني البلاد تطورت
في المدخول ديالها بديك الشياطة تزاد واحد الشوية كتشد ديك الشياطة وكتشوف شحال هي كتشكل كنسبة من الناتج الداخلي الخام ديال الفين وتمنطاش مثلا نقولو هاد الشياطة كتشكل
ربعة فالمية من الناتج الداخلي الخام ديال الفين وتمنطاش وهنا تنقولو بلي الدولة فألفين وتسعطاش دارت معدل النمو ديال ربعة فالمية يعني تزادت على الفين وتمنطاش
تمنطاش بربعة فالمية كاين بعض الاقتصاديين كيقولو ربعة دالنقط را بحال بحال اكيبغيو يفرعونا الراس كيبداو يدوخونا بربعة فالمية وربعة دالنقط را بحال النياري ديما كانبقى نسرح نرجعو للدين
القيمة ديال الدين المغربي تقريبا تمانين فالمية من الناتج الداخلي لي كيدخلو المغاربة كاملين فعام. يعني باش نتفكو من هاد الدين كل مغربي
خاصو واحد تمانين فالمية من المداخيل لي دخلهم العام كامل يحطهم باش يحيد داك الكريدي. كلشي المغاربة كاين لي كيدخل مليار خاصو يحط منها تمانين فالمية لي
دخل عشرة دراهم يحط منها تمانين فالمية مشغلناش. الى جيتي تحسبها بدون فوارق الثروات ما بين الناس وقسمتي على عدد المواطن الى قلنا هنايا ستة وتلاتين مليون مغربي غادي تجي كل مغربي خاص الحظ
تنين وتلاتين الف درهم تلاتة د المليون كاملين كل واحد فيهم يحط تنين وتلاتين الف درهم كيفما كان كان رضيع كان راجل كبير المهم مغربي كيحط تنين وتلاتين الف درهم باش تفكو من هاد الكريدي هذا
واو طبعا انا غير تنبسط باش نفهم اما الامور مكدارش هكدا لانه الدول متتموتش الديون لي عليها تيتوارثوهم جيل بعد جيل بعد جيل متلا فرنسا غير
فالتمانينات يلاه تفكت من واحد الكريدي خداتو يامات نابليون بونابارت. بعض الإقتصاديين تيقولو بالنسبة للدول الكريدي امر ولابد منو. او بسبابو فالنضام الرأسمالي
الأمور تتحرك وتيقولو بلكريدي واقيلا العالم ما يقدرش يكون متطور كيفما كنعرفوه دابا. اه ولكن صبر. واش هاد الإقتصاديين تيقولو لنا الكريدي ما خايبش لديك الدرجة? وباللي هانية
وشنو هاد اللعيبات ديال الدين تيقاس الدول ويفرض سياسات التقشف والموت وسننتحر ولا اهم? كيفاش هاد الفيلم? ها وهنا فين خاصك تركز ليا مع جوج
الأنواع ديال الدين حسب شكون تيسلف ماشي شكون لي كيتسلف ولي هو الدين الداخلي والدين الخارجي الدين الداخلي هو الدين لي
كلف الدولة اي الوزارة المعنية او مؤسسات الدولة من عند الأبناك والشركات او الناس وسط البلاد بالعملة المحلية والدليل الخارجي هو لي تتسلف الدولة او مؤسسة
او الجماعات الترابية من عند الابناك والمستثمرين والمؤسسات المالية الدولية وطبعا تيكون بالعملة الاجنبية هو طبعا بمنطق اي دين تقدر تقول عليه مشكل
ولكن المشكل في الديون ديال الدول هو الدين الخارجي وهاد الدين هو لي كيعنق تبريم والدول قدرو بسبابو يكونو ضغوطات خارجية من عند الدول لي سلفوها باش دير شي حاجة ولا
تنقص شي حاجة فمصالح دوك الدول ولا المعلومة راه مكاينش شي دولة فوق الارض معندهاش كريدي كولشي الدول عندهم كريدي ولكن الفرق في الدين الخارجي كاين
بعض الدول اللي عندهم تقريبا الدين الخارجي منعدم. باسو كيفاش الدولة تتسلف ؟ هي كتمشي عد البنكة والمؤسسة اللي غتسلف عندها وكتشرح ليها علاش بغات الفلوس بحال اي
اي انسان عادي وتفاهم معاه بسعر الفائدة وسنوات التسديد ودير معاها شبك وهاد الطريقة حنا كاملين عارفينها كنديروها مع الابناك ملي كنبغيو ناخدو كريديات اولا تطرح سندات
الأسواق المالية هاد السندات هوما وراق بحال ايلا قلتي شيكات اولا كارطونات لي فيهم قيمة معينة ديال الفلوس. متلا كدير هي وراق مكتوب فيهم
هاد الورقة ساوية ميتين دولار يعني سند ساوي ميتين دولار وتتحط فالسوق شي مية الف سند هي تقريبا واحد عشرين مليون دولار السند تتلقى فيه متلا مكتوب
شريني انا بميتين دولار وكل عام فالنهار فلان الفلاني غادي نعطيك جوج فالمية من ميتين دولار المدة ديال ربع سنين وفالعام الخامس فنفس النهار اللي موالف نعطيك فيه جوج
غادي نعطيك جوج فالمية وغادي نرد ليك ميتين دولار ديالك وهنا تنقولو بلي الدولة خدات الدين ديال عشرين مليون دولار فائدتو جوج فالمية وما خلصات الدين
العام الخامس ولكن طبعا تتخلص الفائدة للعام فمجموع الدين ديال خمس سنين تتلقاه تقام عليها بعشرة فالمية لأنه جوج فالمية للعام هاد السندات تقريبا بحالهم بحال
كيكونو في الأسواق المالية لي غادي نديرو عليه حلقة خاصة بوحدو ملي غادي نكونو كندويو على الفوريكس. ان شاء الله. فهاد السوق كيجيو الأبناك والشركات والدول وحتى الأشخاص العاديين باش
شريو هاد السنة قاعت. را نتا نيت ايلا عندك فلوس في البنك تقدر تقول للبنكة ديالك شري ليا السند ديال الدولة. طبعا بما انك في المغرب را تشريه بالدرهم. او كتبدا تاخد عليه فوائد كيفما شرحنا ليكم
او فراسك راه بزاف ديال الأبناك تيسلفو الدولة من الفلوس ديال الناس لي تيكونو فحسابات التوفير اولا تيقولو ليك واش بغيتي تبلوكي فلوسك وتبدا تاخد عليهم فوائد? البنكة ف الغالب كتشد دوك الفلوس ملي
كتبلوكيهم كتمشي تسلفهم للدولة الدين للدول كيتعتابر اكتر الطرق للاستثمار امانا لان الدول لا تموت كيفما قلنا ليكم قبيلا وعندها ضمانات كتار
لأنها دولة وزد على هادشي الى مشات حتى الدولة مارداتش او تعطلت على سداد الدين تاتكون فمأزق كبير كبير جدا كاع
انه سمعتها تتقاس والترتيب الائتماني ديالها كيطيح للارض. وهادشي اللي غادي يخليها دولة بالسمعة سيئة. يعني ايلا بغات تسلف مرة اخرى ما كاينش اللي غادي يبغي يسلفها. وكاع اللي
قد يبغي يسلفها غادي يحسب عليها سعر فائدة طالع. والقاعدة البنكية كتقول قدما زادت الخطورة في الدين قدما زادت الفائدة. وهادشي لي كيخلي الرعب المرعب
عند الدول هو عدم القدرة على السداد اولا اعادة جدولة الديون يعني نعاودو لو التاريخ ديال امتا ترد ليك فلوس ناري على فيلم تيكرهوه الدول ورا
مؤخرا فلبنان ما علينا الترتيب الائتماني اللي دويت عليه قبيلا هو واحد تعطيه شركات مختصة فهادشي ديال وهادشي د المحاسبة كتنقط به الدول والشركات الكبار كيفاش
الوضعية الائتمانية ديالهم واش يقدروا يتسلفوا ولا لا واش يقدروا يردوا الفلوس ولا لا هاد الترتيب مهم جدا على اساسو كل المستثمرين والفاعلين في الاسواق المالية
تيقرر واش يسلفو الدول والشركات اولا لا? وكاين ثلاثة ديال الشركات كبار في العالم معروفين تيديرو هاد النوع ديال التصنيف ولي هما
الترتيب ديال المغرب الأخير حسب هو ناقص ولي هو كيتعتابر اول درجة فسلم الدول لي ممكن تيق فيها فالسلف او المغرب
فرحان بهاد الترتيب وكل مرة وزير المالية كيفرع لنا به الراس وتيبدا يقول لنا المغرب هو الدولة الوحيدة في افريقيا لي عندها هاد الترتيب را حنا
دابا ندخلو للصحك ونعرفو شوية التفاصيل على هاد الديون حسب التقرير ديال البنك المغربي لي خرج غا مؤخرا فألفين وعشرين كيدوي فيه على الديون د المغرب فألفين وتسعطاش وتيقول بلي
الخزينة الداخلي وصل لخمسمية وستة وثمانين فاصلة خمسة مليار درهم. والدين الخارجي ديال الخزينة وصل لمية وواحد وستين فاصلة خمسة مليار ديال الدرهم. مسلفاها الدولة
بالعملة الأجنبية وتيقول بلي دين المؤسسات العمومية الخارجي وصل لمية وتمنية وسبعين فاصلة تلاتة مليار ديال الدرهم ولاحضو معايا را مكتوبة فيه قارونتي
يعني الدين لي دورنا الدولة كيفما شرحت ليكم قبيلا ايلا لاحظتو معايا مزيان فهاد الجدول مغاديش تلقاو مكتوب الدين الداخلي ديال المؤسسات العمومية رغم ان المؤسسات العمومية هي مؤسسات
الدولة علاش? لأنه ببساطة الدين الخارجي ديال المؤسسات العمومية هو لي كتضمن فقط الدولة. يعني مثلا افترضنا مثلا شركة بغات تسلف من على برا
راه الدولة كتعطيها ضمان مكتوب من عندها الا ما مشات تا مارداتوش راها الدولة كترد الفلوس من الخزينة اما الى مشات تسلفات من عند الأبناك لداخل المغرب فرها غتكون شركة بحال اي
شركة مغربية لي كتعامل معاها البنكة على حساب الضمانات لي عندها لي هي الممتلكات ديال الشركة فحد داتها ويلى مشات هاد الشركة مرداتش الدين ديالها ودارت
فارا البنكة غادي تاخد رزقها من الممتلكات ديال الشركة والتصفية والقاضي وكيدوز داكشي بحال المسطرة العادية لتصفية اي شركة عادية ولا ما شاط والو والبنكة ما لقاتش فلوسها
تخوي الما على كرشها ونوض على سلامتك. قليل بزاف ونادرا فاش كتضمن الدولة شي دين داخلي ديال مؤسسة عمومية رغم ان المؤسسة
ديالها وطبعا هادشي على حساب ما فهمت. هادشي علاش الدين الداخلي ديال المؤسسة العمومية ما كيدخلش في الدين العمومي. المهم في بداية الفين وعشرين قبل كاع يكون مشكل ديال كورونا
المعول المغربي تسلف سبعة وتسعين فاصلة جوج مليار ديال الدرهم مخلطة ما بين ديون داخلية وديون خارجية وفنفس الوقت يعني فنفس البداية العام كان
ولرض تسعود وعشرين مليار فوائد ديال ديون قبل كان فايت خايدهم. زايد سبعة وستين فاصلة خمسة مليار ديال الأصل قرض ديال ديون قبل تاهوما فايت كاين خايدهم
راكم نتوما عارفين الدين كتخلص فيه الفوائد والأصل ديال القرض كل حاجة بوحدها. يعني الى جمعتي كان خاصو يرد ستة وتسعين فاصلة خمسة مليار ديال الديون. غادي تسلف
سبعة وتسعين مليار ويرد ستة وتسعين فاصلة خمسة مليار. مسلف باش يرد. ديون خايبين. بشكل عام المغرب حسب هاد التقرير عندو ديون ديال تسعمية
مية وستة وعشرين مليار ديال الدرهم واللي كيفما قلنا تاتشكل تمانين فاصلة خمسة فالمية من الناتج الداخلي الخام واللي واصل لألف ومية وواحد وخمسين فاصلة جوج
مليار درهم يعني ستة وتلاتين مليون مغربي بالشركات ديالهم وكلشي دخلوه عام الفين وتسعطاش الف ومية وواحد وخمسين مليار درهم كيفما شتي هاد الديون اللي دوينا عليهم
راه ديال الفين وتسعطاش وكانوا كيشكلوا ثمانين فالمية من المنتج الداخلي الخام وتقريبا تسعود وعشرين فالمية فاصلة خمسة ديون خارجية مسلفهم المغرب من على برا والفين وتسعطاش ماكانت لا كورونا
الا والو يعني الفين وعشرين القضية غتحماض اولد عمي لأنه التقارير خرجو كيقولو بأنه الفين وعشرين الناتج الداخلي الخام غادي ينقص بخمسة فالمية يعني غادي يكون
اقل من الف ومية وواحد وخمسين مليار درهم يعني واخا مانزيدوش نسلفو راه النسبة ديالهم غادي طلع ولكن المغرب مع هاد الأزمة زاد تسلف وخدا من عند صندوق النقد الدولي وخدا من عند البنك الدولي
بعض الاقتصاديين تيقولو بلي غادي توصل القيمة ديال الديون حتى لستة وتسعين فالمية من الناتج الداخلي الخامي يعني قربتي لمية فالمية كلشي داكشي اللي دخل المغرب
العام خاصو يردو باش يفك الكريدي. واو! كاين دابا اللي كيجي كيقول ومالك اخويا زدتي فيه? را كاين شي دول بحال الجابون اللي عندها الكريدي ضارب ف ميتين وربعين فالمية من الناتج الداخلي
الخام اكثر من الدوبل ا عباد الله. وهنا كجواب على هاد القضية خاصك ترجع عاوتاني اللول وتسول واش داير داخلي اولا دين خارجي الجابون غتلقاه غالبية تدين ذهب
وحنا قلنا المشكل كاين في الدين الخارجي وغادي يجي واحد اخر وغادي يقول لك ها هي ميريكان عندها ديون خارجية بقيمة ستة فاصلة تسعود تريليون دولار
والديون الخليجية ديالها الضعف ديال الناتج الداخلي الخام دالمغرب تسعود وخمسين مرة ا عباد الله ايه ولكن ستة فاصلة تسعود تريليون دولار
والله النسبة ديال خمسة وعشرين فالمية من قيمة الدين كامل دمريكان يعني خمسة وعشرين فالمية دايرين خارج وزايدون ميريكان ماشي هي المغرب راه العالم كامل اللي وقعات كورونا
كلشي خبى الدولار عندو يعني قوة الاقتصادية دالميريكان والدولار والتعامل ديال الناس غير بالدولار كيسمح ليها انها تكون فأريحية فالديون الخارجية ماشي بحال
المغرب يعني الدين الخارجي عند الدول النامية مشكل وكل دولة حالة بحالها ودابا من هاد الفيلم كامل علاش حنا اصلا تنتسلفو بالأساس? الى قدرتي تبع
معي الحلقة لهاد النقطة غادي تكون باقي عاقل اننا كنتسلفو على قبل الإستثمار ابرافو عليك. ودابا بلوشك خاصنا نعرفو واش هاد الإستثمار لي منوضين عليه روينا ونتسلفو على
اقبلو واش قاضي شي غرض فهاد البلاد ولا والو خاصنا نعرفو فعالية الاستتمار حسب التقرير ديال المندوبية السامية للتخطيط على مردودية الرأس المال المادي فالمغرب
فعاليات الاستثمار عندنا ناقصة وناقصة بزاف كيفاش دارو ليا تعرفو? ببساطة تيشوفو شحال تزاد في الناتج الداخلي الخام مقارنة مع كمية الفلوس اللي حطات الدولة في الاستتمار
قدم محطات الدولة فلوس قل فلوس استثمار وحصلت على زيادة زوينة في الناتج الداخلي الخام قدما تنقولو انه ديك الاستثمار لي دارت الدولة كان فعال وقضى الغرض لانه غي
غير بشوية ديال الفلوس تزاد بشكل زوين في الدخل ديال البلاد كاملة وحققات نهوة وكبير. وهاد العملية باش نعرفو ان السمرة قل ولا كتر كاين واحد المؤشر صغير
كيتسمى بالعربية المعامل الهامشي لرأس المال. ببساطة كنشدو الفلوس لدكلارات الدولة غادي تستثمرهم داك العام وغنشوفو فلخر د العام شحال ما هو ديك المعدل النمو
يتحقق يعني شحال تزاد في الناتج الداخلي الخام مع العام لي قبل? هاديك الزيادة لي كنديروها كنشدو ديك الشياطة كنقسمو عليها الإستثمار لي دار. كيعطينا واحد الرقم قد ما كان داك الرقم كبير
قدما الاستثمار ما كيكونش فعال وقد ما كان قليل قدما الاستثمار راه كيكون فعال فالمغرب هاد المعامل اللي هو الايكور هو سبعة فاصلة جوج يعني باش نبسطو
المغرب خاص الاستثمار ما يعادل سبعة فاصلة جوج فالمية من الناتج الداخلي الخام ديالو باش يطلع نقطة وحدة فمعدل النمو يعني باش يزيد فالعام الجاي بواحد
المية من الناتج الداخلي الخام في حين مثلا كوريا الجنوبية خاصها تستثمر جوج فاصلة تسعود في المية من الناتج الداخلي الخام ديالها باش تحقق نفس النتيجة يعني طلع بنقطة واحدة في
معدل النمو يعني حنا فايتينهم تقريبا بالدوبل فيها جوج. خاصنا نحطو فلوس كتار منهم بالأضعاف باش نحصلو على نفس النتيجة. يعني هادوك الفلوس كتار
كنحطو في الاستثمار خاصو يعطيونا نتائج احسن واحسن يعني بزاف د الفلوس كيضيعو لينا على والو ولكن اشنو السبب بالضبط? وهنا فين كاينة الخدمة ديال
ديال بصح لأنه كاينة الأسباب كتار وبزاف د الإقتصاديين كيدويو على هاد الفيلم وأهمها انه كاين عندنا مشكل في القدرات البشرية الكفاءات ما عدناش واعرين سواء
في المغرب وكيهربو كيمشيو برا المغرب وكنضيعو فيهم اولا اصلا النظام التعليمي مكيخرجش لنا كفاءات بشكل كبير متيصنعهومش اصلا اولا البيروقراطية ديال الوزارة
وهادشي ما كيخليش الناس الأكفاء ياخدو ديالهم ما كاينش الراجل المناسب في المكان المناسب اللي يقدر يشد الفلوس يستثمر ويستعملهم بطريقة فعالية ومثال كبير
على هذا الصفقة الأخيرة ديال وزارة الصحة لي شرات ديال كورونا بالضعف ديال التمن ديالهم. ومن هاد الخبر كيبان انه كاين سوء في تسيير المال العام. ولحد الآن للوزارة
مخرجات حتى شي تصريح كتوضح اشنو واقع زيادة على الشفرة والرشوة لي كتكلف المغرب كل عام خمسين مليار ديال الدرهم وغير المعلومة راه صندوق
كورونا اللي من قاتلين عليه يالاه جمعنا فيه ثلاثين مليار ديال الدرهم والشعب كامل تقاتل باش يجمع الرشوة كاتاخد لنا خمسين مليار وبزاف ديال المشاكل حسب الاقتصاد
الجوهرية لي دايرين العصا في الرويضة لتقدم المغرب وبسبابهم الديون كتزاد بشكل كبير ومستمر وفي الأخير المواطن هو لي كيخلص
وتملس المفلس ونوض على سلامتك. سالات الحلقة وشكرا تبعتي معايا حتى لهنا ومتنساش تهبط تأبونا عدنا وتخنا تعليق زوين
او دير او بارطاجي مع اصدقائك او السلام عليكم
