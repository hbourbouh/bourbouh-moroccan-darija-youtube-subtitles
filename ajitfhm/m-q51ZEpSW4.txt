اجي تفهم اشنو فهمت? في الانتخابات البرلمانية اولا التشريعية سميها لي بغيتي عاوتاني ملي سمعتي هاد العنوان قلتي هاد الموضوع كان محافظ معندي مندير بيه اه عندك الصح ولكن الشعر كيقول كوني بلا مشيتها
واعرف اشنو طاري فالبلاد فالمغرب كاينين جوج دالأنواع ديال الإنتخابات اللي كيصوتوا فيهم المغاربة كاملين واللي هم الانتخابات الجماعية والجهوية اللي يا الله داز والإنتخابات
البرلمانية اللي يالاه غادوز الانتخابات الجماعية والجهوية درنا عليها فيديو دخل عليه من هنا باش تشوفو ومنين تشوفو تفرج فالفيديو لاخر ديال القانون حيتاش تا هو غادي ينفعك باش تفهم هاد الحلقة
طاطا باش نفهمو هاد الحلقة مزيان خاصنا نعرفو مناش كيتصاوب البرلمان البرلمان كيتكون من جوج ديال المجالس مجلس المستشارين لي سميتو مكتخرج ليا غير بزز
ومجلس النواب كل واحد من دوك المجلسين فيه اعضاء لي حنا كنصوتو عليهم واحد كنصوتو عليه بطريقة مباشرة ولاخر كنصوتو عليه بطريقة غير مباشرة ولي هو مجلس المستشارين مجلس
تا الشرين كيتكون من مية وعشرين عضو تنين وسبعين منهم كنعاينوهم من المجالس الجماعات الترابية واللي هوما الجهة العمالة اولا الاقليم والمقاطعة هادو كاملين كيتسماو جماعات ترابية وعشرين
عضو من الغرف المهنية وتمنية الأعضاء من المنظمات المهنية للمشغلين وعشرين عضو كيمتلو المأجورين المهم هاد الهضرة كاملة اللي قلت فلخر ما فهمت فيها والو ما كاين لاش تعمر بها راسك اشنو
مجلس المستشارين صافي اصاحبي ماشي موضوع ديالنا موضوع ديالنا هو مجلس النواب مجلس النواب كيتكون من تلتمية وخمسة وتسعين نائب برلماني كنصوتو عليهم نيشان ومباشرة
فهاد الانتخابات البرلمانية اولا التشريعية اه دابا حنا كنصوتو على هاد الناس دابا كيفاش كنصوتو على هاد الناس? وزارة الداخلية كتقصو المغرب لدوائر انتخابية دوك
هو ارك يراعيو انهم يكونو فيهم تقريبا نفس العدد الديموغرافي د الناس ويراعيو تقريبا المساحات الغالب كل عمالة او اقليم او عمالة مقاطعة كتكون في دائرة وكل
دايرة كيكونو فيها مقاعد دابا مثلا انايا الدائرة ديالتي عين الشق غادي نلقى فيها ثلاثة ديال المقاعد كتسمى دائرة محلية غادي نصوت على الناس اللي مرشحين فديك البلاصة فين ساكن انايا وكاينة واحد
دائرة اخرى كتسمى دائرة وطنية. الدائرة الوطنية هي دائرة في الوطن كامل. اشنو فيها? فيها تسعين بلاصة. دابا بلاتي نشرح ليكم السم. كيفما قلت ليكم مجلس النواب فيه تلتمية وخمسة وتسعين مقعد
تلتمية وخمسة المقاعد كتقسموهم على الدوائر المحلية وتسعين مقعد كنخليوه فدائرة وطنية هادوك تسعين مقعد واحد الزامية لي هي واحد عدد المقاعد لي خصهم يشغلوهم
ستين مرا او تلاتين من الشباب هادو كنصوتو عليهم فالمغرب كامل بمعنى انايا فالدائرة ديالتي لي هي عين الشق غادي نلقى تلاتة د المقاعد محليين او تسعين مقعد خر وطنيين هادوك تسعين مقعد ايلا مشيت
تلاقي اي دائرة اخرى من غير الدائرة ديالتي غادي نعاود نلقاهم بأنهم كيبانو في المغرب كامل بخلاف دوك ثلاثة المقاعد المحليين ديال الدائرة ديالتي لي كيختلفو من الدائرة لخرى سوا العدد ديالهم سوا الأشخاص لي
فيهم. او في الفوط ماشي بالضروري نفوتو على حزب واحد في الدوائر بجوج. نفوطو على لمن بغيت. بمعنى نقدر نصوت على حزب في الدائرة المحلية وحزب خور في الدائرة الوطنية الى بغيت. ولا واحد في الدوائر بجوج. ما فهمتوش
تا وزة طبعا ما فهمتو تا وزة عاود الفيديو وتفهم كتر كيفاش كدوز دابا للإنتخابات؟ من بعد ما كل حزب كيحط المرشحين ديالو فالدوائر المحلية والدائرة الوطنية. كنفوطيو عليهم. وكنجيو نحسبو
الاصوات في كل دائرة وكنشوفو الحزب لي غادي ياخد الاصوات بزاف. في العموم الحزب لي كياخد الاصوات بزاف هو لي كياخد بزاف د المقاعد. بواحد الحسابات كيتسماو الاقتراح بالتمتيلة النسبية. لي بغيت تعرفهم كتر دخل كليكي عليهم من هاد الفيديو
اياه وندوزو للسؤال لبنو راهيا. دابا هادو لي غادي نصوتو عليهم اشنو غادي يديرو لنا بالسلامة قاع ؟ برلمانيين خدمتهم وهما يصاوبو القوانين لي كتحرك البلاد وكيراقبو الحكومة. ها
اذن البرلماني خاصو يكون دماغو قاري وكيفهم اشناهو القانون من البرلمان نيت كانصاوبو الحكومة غاتقوليا كيفاش الساط غادي نقوليك الحزب لي كياخد اغلبية المقاعد
ولو نسبية يعني ماشي خمسين فالمية للفوق ولو غير نسبة ديال تلاتين فالمية وكان هو اكبر نسبة هداك الحز نيت هو لي كيصاوب الحكومة اتقوليا عوتاني وكيفاش ساهلة كيدير تحالفات
مع الأحزاب لخرين لي بقاو ماشي بشرط يدير تحالف مع الحزب لي تابعو نيشان يدير تحالف مع الحزب لي موافق ليه مع السياسات دياولو. المهم خصو يدير تحالفات مع الأحزاب لي خداو مقاعد في
ما بحيت انه المقاعد دياولو المقاعد ديال الاحزاب لي دار معاهم التحالفات يكونو فايتين نص المقاعد دالبرلمان ولو بمقعد واحد يعني خمسين فالمية زائد واحد وكدا كتولي عندو
هم الأغلبية وهادوك الأحزاب منهم كانصاوبو الحكومة بمعنى من وسط الأحزاب ديالهم كانعينو ناس اللي كيصاوبو الحكومة ماشي بالضرورة انهم يكونوا برلمانيين يعني
بالضرورة انهم يكونوا نجحوا في الانتخابات البرلمانية فقط الحزب لي كيقتارحهم رئيس الحكومة ديما كيكون من الحزب لي خدا الاغلبية في الانتخابات البرلمانية على حساب الدستور الجديد وهو لي كيخدم باش يصاوب الحكومة
هو اللي كيسهر على التحالفات مع الأحزاب لخرين باش يصاوب الحكومة وكيقترح على الملك الوزراء اللي غادي تشكلو الحكومة والملك هو اللي كيعينهم وكيقولو باش ان الأحزاب لخرين يتحالفو معاه
تسلطوا عليه يعطيوهم وزارات حساسين هادشي علاش كنلقاو عدنا تلاتين الف وزير منتدب ووزير منتدب غير باش يرضيو الخواطر في التحالفات وكل حزب يكونوا عندو بزاف الوزارات
البرلماني كيتخلص ستة وتلاتين الف درهم سوا في مجلس النواب سوا فمجلس المستشارين لي معرفتش اشنو كيديرو عاداش عندهم الركتة ديال الامتيازات غا التقاعد ديالهم راكم نتوما عارفين
شحال ساوي ؟ جوج فرعنك. وخا هكداك هادشي كامل بالنسبة للبرلماني ملعق مليونير حط بزاف دالفلوس باش يطلع داك المنصب كيبان ليه والو. اهم حاجة عندو هي السلطة الا كان
داك المنصب غادي يكون قريب للمصالح ديالو ويدافع عليها من وسط البرلمان. انا لي بغيت كيفاش واحد مليونير باغي يدخل للبرلمان على قبل مصالح الناس. العجب وكان
نجيو للحضور كنلقاوه ناقص حتى النص ديال البرلمانيين مكيحضروش هادشي ما كيعنيش ان كلشي اللي مرشح في البرلمان انه شلاهبي وشفار باين السيد اللي مزيان من الخايب انت اللي كتختار
حقتنا السلام دخل تفرج فالفيديوات القدام باغي تفهم اش طاري دابا غادي تزيد القدام. ما تنساش كومونطير بارطاجي معاك زيد بارطاجيه ابوني ابوني

