السلام عليكم ومرحبا بكم في حلقة جديدة من اجي تفهم واليوم غادي ندويو على البرنامج المندمج لدعم وتمويل المقاولة ناري صحاب صحيب هاد الجملة الحمد لله حفظتها هاد البرنامج فيه واحد
كلمة سميتها مندمج يعني هو مجموعة من البرامج مندمجة الغاية منها انها تدعم وتنوض المقاولة وحنا البرنامج اللي كيهمنا من هاد البرنامج مندمج هو البرنامج
ديال التمويل لأنه على حساب ما فهمتش غادي يكون برنامج المواكبة وبرامج اخرى برنامج ديال التمويل هو الفلوس اللي غادي يتعطاو للناس باش يقدرو يديماريو البروجيات ديالهم واللي هوما سمعنا
فيهم تمنية المليار ديال الدرهم وملي كنسمعو هاد الأرقام كندوخو وشحال من واحد جاو عندنا في الصفحات دياولنا وكيسولونا كيفاش هاد البلان را اللعاقة كاينة كي غندخلو ليها
اللي درنا ومشينا قلبنا على هادشي وحاولنا نديرو لكم هاد الشرح على الله ينفع وبدينا شحال من واحد مختص كيقول بلي الكريديات اللي كيتعطاو فهاد البرنامج مندمجات حاجة جديدة وعمرها كانت
المغرب وروينة كحلة وهادشي واعر وهادشي. باش نفهمو شحال واعر هادشي خصنا نعرفو كيفاش كان كيدار قبل. لهذا غادي نشرح ليكم في العادي كيفاش كتعطى الكريديات
المقاولات ملي كيخصوك الفلوس وكتبغي تسلف كتقضي شي غرض تشري دار كتبغي دير مشروع لعيبات كتزمط خاصك شي لعيبة كدور على خوتك عائلتك داكشي
والو كتبقى ليك غير البنكة ملي كتبغي تجي تسلفك البنكة كتسلفك بسعر فائدة يعني كتربح معاك
هداك سعر الفائدة مكيجيش ويتحط وانما هو واحد السعر محسوب فيه مجموعة من العوامل ولي هما ربعة العوامل سعر الفائدة المرجعي نصف
الخطورة مصاريف البنكة وربح البنكة وركز معايا سعر الفائدة المرجعي هو السعر دالفائدة بشحال كيتقامو عالبنكة الفلوس
حيتاش فبنكة منين كتجيب فلوسها سواء كتاخدو من عند الكليان كيحطهم عندها سواء كتاخدهم عند كيسلفوها لعيبات سواءا كتمشي تسلفهم عد البنك المغربي بنك المغرب
ملي كيجي يسلف الابناك كيسلفهم بواحد السعر فائدة كيتسمى سعر فائدة مرجعي اولا الاساسي. بالفرنسية ولي هو حاليا جوج فاصلة خمسة وعشرين
وللمعلومة بنك المغرب كيسلف غير الأبناك ما كيسلفش الأشخاص وهاد كيطلع ويهبط وحنا فهاد المرحلة كيتعتابر مسألة خاص اللي دازو عالمغرب را كانوا
تلطاش فالمية شحال هادي ودابا جوج فاصلة خمسة وعشرين فالمية وهاد النسبة هي بشحال كيتقاموا الفلوس على البنكة كطبقها تقريبا فكلشي سواء الفلوس اللي خدات عند الكليان ولا رجاء كتعتبر هاد السعر المرجعي
بنك المغرب هو اللي كتعتابرو الاساسي بنك المغرب كيسلف البنكة للعام خاصها تردها ليه تا هي فالعام مزيان هاد العام تفهمو غادي نجي ليكم ليها لمن بعد العامل التاني هو نسبة الخطورة
ملي كتجي تسلف عندها كتشوفك تتقولك اشناهوما الحوايج لي غتضمن ليا بيهم انك ترد الكريدي ديالك? اي حاجة ضارفة مبين اي حاجة ديالك تقدر تضمن بها
كتاخدها عندك كتطعنها عندك متقدرش تبيعها ما والو تاوكان تأدي ليها القرض ديالها وهاد النسبة ديال الخطورة كطلع وتهبط حاصل واش عندك ضمانات اولا معندكش
المرض ديالك فيها بزاف د العايلات وتقدر ترفض عندك ديالك لي التالتة هي المصاريف دياولها وهي كتقدرهم والرابعة الهامش الربح حتى هي كتقدرو
وهادشي علاش كتلقى اللخراني اللي كدير معاك البنكة كيختلف من بنك الآخر لأن فيه الريسك فيه وكل بنكة كتنافس مع خوتها وهكا كتجي تتاخد
الكريدي تيكون تقريبا بواحد الفرضا ايلا كان هو واحد جوج فاصلة خمسة وعشرين كتأكريدي بواحد ربعة فالمية خمسة فالمية ولكن الملاحظة اللي مكديها تا لشي واحد المال ان هاد ربعة
فالمية ديال اللي غتسلفك البنكة را ماشي عالقرض كامل فالمدة ديالو كامل وإنما عالقرض فالعام كل سنة
كتاخد البنكة ربعة فالمية من قيمة القرض على مدة السداد كاملة وانا غادي نعطيك مثال باش تفهمني مزيان انت عندك واحد المشروع
وخاصك واحد عشرين مليون باش تمول. البنكة كتجي عدها كتقول ليها ايتها البنكة بغيت واحد العشرين مليون سلفيها ليا. البنكة كتقول لك واخا. ولكن نتا هي قبل تمشي تسلفها كتمشي تسلفها من عند بنك الله
المغرب كتسلفها من عندهم لي هو جوج فاصلة خمسة وعشرين وراه كيكون ديما هاد كل عام مقيد ديال البنك في المغرب ديك الساعة كتبغي يقوليك اشنو عندك الضمانات واش عندك شي دار عندك شي
الطوموبيل عندك اي حاجة تضمن بها هاد الفلوس في حاجة الى مارجعتيهمش ليا وحاليا راه خرج واحد القانون واقيلا واحد وعشرين تمنطاش اللي كيزيد يوسع هاد النوع ديال الضمانات ومن غير الضمانات ديال
الديور والطوموبيلات ادخلتها بورطابل اي حاجة تضمن بها في حالة الى بغيتي دير مشروع ما علينا هذا لعيبة اخرى وكتزيد الهامش الربح ديالها والمصاريف دياولها في العموم افترضنا هي
غادي نسلفك عشرين مليون بنسبة الفائدة ديال ربعة فالمية كيفاش كترا العملية? كتشد ديك عشرين مليون كتحسب ربعة فالمية ديالها غادي تجيك تقريبا واحد تمنالاف درهم كتسولك شحال تعطيني
في الشهر كتقوليها نعطيك الف وخمسمية درهم في الشهر. كتشد ديك تمنالاف درهم كتقسمها على طناشر شهر. جاتها تقريبا واحد ستمية وستة وستين درهم في الشهر. كتقولك غتعطيني تلاتة
الف وخمسمية درهم بقات ليك واحد تمنمية وتلاتين وتلاتين درهم تمنمية وتلاتة وتلاتين درهم هي اصل القرض وستمية وستة وستين درهم هو الفائدة ديال القرض كضرب طناشر شهر ونتا كتأدي ملي جيتي تشوف
هاديك تمنية وتلاتة وتلاتين درهم را اديتي فالعام عشرالاف درهم هي اللي نقصات من اصل القرن شحال باقي ليك تؤدي باقي ليك تسعطاشر مليون فرضا درتي معاها
ها المدة ديال القرض عشرين عام العام الجاي كتحسب ليك عاوتاني ربعة فالمية ديال تسعطاشر مليون شحال جاتك? جاتك سبعالاف وستمية درهم ايلا قسمتيها
طناشر شهر هي ستمية وتلاتة وتلاتين درهم هوما وكتقوليك طريطة مزال عندك فيها الف وخمسمية درهم كتنقص ليك منها ايلا جيت شحال اصل القرد العام التاني اديتيه هو تمنية
مية وستة وستين والفائدة هو ستمية وتلاتة وتلاتين ملي ضربتي العام غتلقى راسك عاوتاني خلصتي ف اصل القرض شي عشرالاف وربعمية درهم نقصتي العام اللول عشرة
درهم العام التاني عشر الاف ربعمية درهم ولكن راك انت في خلصتي بزاف. وكل عام كتخلص ربعة في المية ديال قيمة اصل القرض لي باق. وهكذا هادشي لي
نفسر علاش كتلقى واحد تخدا ضارب عشرين مليون ودار واحد الكريدي عشرين عام فاللخر كيجي يحسب تقامت عليه لأنه كل عام تيخلص ديك الفائدة على القرض
كامل اللي باقي ما اداش واضحة? وطبعا هادشي اللي شرحت ليكم ديال القرض وهادشي راه بطريقة مبسطة العملية كتكون معقدة كتر فيها
تكتار وفيها حالات خرين معقد داكشي هادشي لي فهمت الطريقة بسيطة دابا اشنو الجديد لي فهاد بلي غادي يعاون الشباب على هادشي لي عاودت ليكم دابا لي كاين موالفيطرا الجديد
بزاف د الحوايج اساسيين اولا الطول ديال بنك المغرب تبدل كتسلف البنكات مبقاتش كتسلفهم بجوج فاصلة خمسة وعشرين وانما كتسلفهم بواحد فاصلة
خمسة وعشرين وهاد السلف فقط لهاد اما باقي فداك الكريديات الشي لاخر كامل باقي جوج فاصلة خمسة وعشرين تانيا من ناحية الضمانات او نسبة
الخطورة فدخل هاد وهاد الصندوق خاص بدعم المقاولات وهداكشي كبير دابا دخل لهادشي الصغير وبدا يدعمهم
حط واحد النسبة ديال تمنية د المليار اللي دوينا عليها قبيلا خصيصا لهاد الضمانات الخطورة كيقول البنكات خودي البروجيات عند الناس شوفي
سميت الريسك ديالك بان ليك تقدري تعطيه عطيه او في حالة ما خسر ليه را انا ضامن هاد السيد بتمانين فالمية
يعني واحد تمنية د المليار فقط للضمان ما كيعطيوهاش الناس وانما كيضمنو بها الكريدي اللي كيعطي الكريدي هو البنكة في حالة خسرات كيضمن بتمانين
في المية عشرين في المية غنشرح ليكم كيفاش كطرا ليها هاد البحث زيادة على انه ممنوع على البنكة فهاد البروجي تاخد ضمانات شخصية عند سيد حامل المشروع يعني متسولو على دارو
سولو نسا هو الحالة الشخصية وانما كدوي معاه على الى كانت تتاخد شي ضمانات غتاخد من متلا مولاه مشروع فيه ماكينات ديال الطحين وداكشي هادوك الماكن
هوما الضمانة ديالها السيد كتنساه كتبقى مرادا البال مع بالنسبة لهامش الربح ديال البنكة والمصاريف دياولها فراه هاد زمطها قاليها
بهاد الفائدة اللي تقدري ديريه هو جوج فالمية يعني عندها صفر فاصلة خمسة وسبعين زائد السعر المرجعي هاديك صفر فاصلة خمسة وسبعين هي اللي غادي دخل فيها هامش الربح والمصاريف ديالها وتعطينا
وماحملوش راسهم قليل الضمانات كتار ونسبة الربح محدودة. هذا هو الجديد في التمويل. هاد العملية ديال التمويل لي كندويو عليها عندها مدى حياة ديال
تلت سنين فقط ماشي كتر وتيقولو انه الى نجحت تيقدرو يمددوها. هادشي علاش كيقولو مختصين بلي ان هاد العملية واعرة وكبيرة وهادشي خطير
فهمتو ؟ دابا غتسولني وغتقول ليا مصطفى صدعتيها راسي بهاد الأمور التقنية قوليا عمليا كيفاش ناخد العقد. ايه. هاد مشروع انطلاقة
كيدعم المشاريع ما كيدعمش الأشخاص وهنا خاصكم تردو البال. ما كيهمش السيد واش كيكون عندو دبلوم في وداكشي ما كيهمش ما كيهم والو
يكون المشروع ديالو نقي وغيدخل اللعاقة وهو فاهم شغلو مزيان فاهمو مزيان حيت هادشي ملي كتريح مع البنكة كتفاهمك ناس محريفية تيعرفوك
ونتا فاهم شغلك غتربح كي غدوي نيشان بشاربو. هذا هو الفكرة كفاش داير. او ديالك الإداري محلول بمعنى تقدر تكون مقاول ذاتي تقدر تكون عندك نظام
تقدر تكون عندك المحاسبة كيفما تقدر تكون شركة. ويلا ما فهمتيش هاد الهضرة اللي قلت ادخل لواحد الحلقة را شرحت فيها هاد الأنظمة هادو ديال الأشخاص الماديين كيفاش دايرين
هاد البرنامج ديال التمويل لي سميتو الانطلاقة جاب تلاتة الطرق كيفاش نعاونو الناس اولا نمولو المشاريع ديالهم عن طريق الكريديات طبعا او كل طريقة فيها مجموعة من الشروط
مجموعة من الإمتيازات الطريقة الأولى كتقول ان المقاولة لي عندها المشروع مخصهاش تكون فايتة العمر ديالها خمس سنين
انا ملي كنقول المقاولة كنقصد بالشركات المقاولين الذاتيين نظاما في المحاسبة نظام الأشخاص الماديين والمعنويين وميكونش سبق ليهم شي عام دارو شي فردة
ديال عشرة د المليون ديال الدرهم في عام وعندهم الحق ديال الاستفادة من قرض ديال مية وعشرين مليون د السنتيم
الى كانت هاد المقاولة فالمدينة فالمجال الحضري فراه باش كيحسبوا البنكات الكريدي ليهم كيكون جوج فالمية الطريقة التانية نفس الشروط اللي دكرنا فالطريقة اللولة
ولكن الى كانوا المقاولات في المجال القروي هنا ما خاصوش يفوت واحد فاصلة خمسة وسبعين في المية
هادشي اللي كاين الطريقة التالتة واللي هي بالنسبة للمقاولات اللي يالاه خلقوا يالاه تزادو كتقوليهم بلي المقاولات اللي يالاه تخلقو الكريدي اللي خداو ممكن
نستافدو من النسبة ديال عشرين فالمية من داك الكريدي اللي خداو كتكون فيها قرض شرفي صفر فالمية ملي كنقولو شرفي يعني نسبة الفائدة فيه صفر فالمية ويقدرو هاديك
عشرين فالمية يبداو يأديوها تادوز خمس سنين على الكريدي لي خداو بشرط ان الكريدي ميكونش فايت تلتمية الف درهم وديك عشرين فالمية خمسين الف درهم
عند ختي وانا نعطيك مثال باش تفهم. مثلا يلاه غادي نصاوب الشركة ديالي خديت واحد الكريدي ديال عشرين مليون ميتين الف درهم. فراهد كتقوليك عشرين في المية ديالو راها فيها صبر في
كتحيد من الحساب ديال ولي شي حاجة ربعين الف درهم ربعين الف درهم مغاديش يتحاسبو معايا فيها ويتحاسبو معايا مية وستين الف درهم غادي نخلصو بطريقة عادية وربعين الف درهم
ما قدرت تا تفوت خمس سنين عادا باش نخلص نبدا نخلص هاديك ربعين الف درهم بنسبة ديال صفر فالمية عطيها ليهم ما ربح ما والو وهادشي اللي فهمت انا نقدر
فهمت خاطر ولكن هادشي اللي فهمت من هادشي اللي كاين دابا بالنسبة للمواكبة حسب ما فهمت عاوتاني فراه كاين جوج دالأنواع دالناس اللي غادي يكونوا كيتواكبوا
واحد عندو المشروع بادي اصلا وخاصو غير بالكريدي باش يكمل المشروع واحد يالله غادي يقلق وغيكري المشروع ديالو بالنسبة لي عندو داكشي المشروع
تنعتقد المواكبة را ما غاديش ما غيحتاجش بزاف لأنه عارف اشنو باغي يدير فراه البنكات كيبقاو دايرين عليه قو كيعطيو الكريديات وكيتبعوه اشنو درتي
وفين الناس داكشي? وهنا كل بنكة واشنو كدير كاين لي بنكة لي واقيلا تعطيك كريدي وتقوليك تبدا تصيفط ليا لا شنو صايب واش شريتي بيه كاين لي مات تقدر متطيحش كريدي وتقولك
نخلص ليك الفاكتورات لي غادي تشري بيه على حسب البلاصة لي سوقتي هدا اعتقد هدا بالنسبة ليه نوع ديال المواكبة هدا
معاك فين غادين معاك? وبالنسبة للناس اللي يالاه غادي يخلاقو ما عارفين والو بان ليهم تمنية د المليار وقالو اجيو نديرو مشروع فراه كاين في المراكز الجهوية للاستثمار شي طناشر مركز
الجهوي معرفتش فين كاينين مشي تسول على راسك باش يعطيوك المواكبة وفي سير سول قوليهم انا عندي غير الفكرة وبان ليا بغيت نديرها قدرو عاونوك كيفاش طور الفكرة ديالك وتولي وتاخد الكريدي
معروف المكتب الوطني للتكوين وانعاش الشغل غتصنت معاهم اتفاقية باش تاهوما يقدرو يبداو يديرو ديال كيفاش من فكرة
ولي مشروع وطبعا البنكات راه متيشوفوش عندك فكرة البنكات تيشوفو عندك المشروع اشنو درتي لي حطيتي اشنو غادي دير لعيبات باش كيعطيوك الدعم البنكة
كأنها غادي تسلف لأي واحد في الحالة العادية. غير الدولة لي ضمناتك نتا
بنسبة ديال تمانين فالمية او زمطات البنكة باش ما طلعش بزاف. هادشي اللي واقع. الزيادة عالمواكبة البعدية. وهادا بلان مريقل. ملي غتبدا البروجي ديالو كتبدا
كيبقاو يواكبوك اشنو درتي فخدمتك كيعاونوك وسط من الخدمة ديالك كيقدر يقتارح عليك يقولك المارشي ديالك ماشي هو هداك بدلو لجهة خرى دير هاد اللعيبة وهاد القضية
صراحة صعيبة ولا دارت راه كاين اللي دابا سمع اللعاقة غادي يبغي يمشي للبنكة باش تعطيه كريدي عندو شي فكر اشنو يدير دوك اللعاقة وهاد القضية غير نسا يعني
اللعاقة ايلا ما كنتيش ناضي ومهم هاد كلمة ناضي را خصك تعرف
بأنه في حالة الى درتي را ماشي ساهلة اشنو كيوقع? الى كنتي نتا مثلا شركة ودرتي فراه البنكة كتسالك فلوس
كتبع المسطرة العادية كتمشي للمحكمة والمحكمة كدير البحث ديالها
الى لقاو تلاعب
بالحسابات ديال الشركة وبلي الفلوس خرجوا وتشريو بيهم لعيبات اللي على علاقة مع وطرا هاد اللعيبات راه فيها الحبس راه كيتسمى هدا سوء التسيير ونهب
وديك الساعة ما غيعقلوش عليك اما الا دارت المسطرة ولقات فعلا ان الفلوس تخسرو على المشروع وداكشي او فشل المشروع باسباب غير
توقع ولا مكاينش مكاينش المارشي ولا شي لعيبة فديك الساعة فين كيتدخل
صندوق وكيدعمك بواحد النسبة ديال تمانين فالمية كيردها للبنكة وعشرين فالمية مني كتجيبها للبنكة من داكشي اللي شريتي بيه
فرضا مثلا لعيبات فراه كتاخدهم البنكة اما الى شتي شديتي الكريديات وخسرتيهم را ما عندها ما فين تشد هادشي علاش البنكات
فكروا معاك فالضوسي ديالهم باش ينجح حيت انت ما غادي تضيع ولا ما نجحتيش نتايا هاد العملية ديال الدعم ديال تمنية دالمليار تيقولو اه تيقولو بلي غادي تقدر توصل
خمسين مليار ديال الكريديات علاش? لأنه ماشي كلشي البروجيات كيفشلو هاد تمنية فالمليار فقط الدعم على البروجيت اللي متوقع انهم غادي يفشلو
والشي لاخر الأرقام تيقولو من عشرة واقيلا ستة كينجحو معرفتش بالضبط ولكن
كتر ان شاء الله من النص ينجحوا اذا كان بنادم مريغ وهاد خمسين مليار اللي كيقولوا تقدر تعقد للكريديات فتلت سنين تقدر تصاوب لينا تلطاشر الف مقاولة فالعام
وغادي تعاون النسبة ديال سبعة وعشرين الف منصب شغل جديد في العالم وانا دابا مصيفط شي مقاول غادي نعطيكم واحد النصيحة لله الى بغينا نلقاو مراد بكلمة مقاول
الناجح فهاد الكلمة الوحيدة لي تقدر تجي معاها هي جرتيلا. المقاول الناجح هو انسان كيضرب تمارة بزاف. او كيخدم بزاف باش يطلع المشروع ديال
اخر حاجة يفكر فيها المقاول هي الكريدي اخر حاجة تفكر فيها هي منين تجيب الفلوس
اول حاجة خاصك تفكر فيها هي اشنو بغيت ندير اشنو كنعرف ندير اشناهو هدا هو الكبيرة لي خاصها تكون
بداكشي لي غادي دير خاص تكون مختلفة. ماشي كاينة الفلوس ارا ما ندير بها. وانما اشنو كنعرف ندير? احصلت خاصني نعاقب. تما فين غادي يخصك الفلوس. اما
تكون بالعكس غلط يعني تعلم دير داكشي لي كتعرف دير مزيان حاول تبيعو بلا ما تاخد تا شي كريدي حاول تربح من داكشي لي بعتي
وهداكشي لي ربحتي تستتمرو وتكبر ومتاخدش كريدي بعد من الكريدي
في حالتي لو حلتي
كمقاول عاد باش خود كريدي
لأنه فعلا مسؤولية ومتعب متعب هادشي لي كاين فهاد الحلقة وماتنساوش التعاليق ديالكم مهمين كيفيدونا الى غلطنا فهاد الشرح هادا خليو لينا
التحت تأمنو عدنا وبارطاجيو باش تعم الفائدة وتهلاو
