اجي تفهم اشنو فهمت? الحلقة الثالثة الانتخابات الجماعية والجهوية اول حاجة غادي تجي لك على البال ملي سمعتي هاد العنوان هي المرقة وغادي تقول مع راسك الموضوع حامض وشبعان لغة
الخشب وما عندي ما ندير به اصلا. والصراحة شغانقوليك عندك الصح. ولكن غادي ندويو فيه باش نعرفو البالون كيفاش منفوخ. فهمتيني? را الفيديو مزروب الى دختي رجع ولا دير سير حيد دفع
كروسة تزين هاد البلاد السعيدة كاين جوج دالأنواع دالإنتخابات اللي كيصوتوا فيها الشعب كامل واللي هي الإنتخابات البرلمانية اولا التشريعية والإنتخابات الجماعية والجهوية نتي دابا ماعندنا مانديروا به
انتخابات الجماعية والجهوية باش نفهموها مزيان خاصنا نعرفو بعدا كيفاش المغرب مقسم اداريا الحموضة بدات اساسا المغرب اداريا كيتقسم ثلاثة الانواع ديال التقسيمات لي هما الجهة
العمالة ولا الإقليم والجماعة الجهة وسط منها العمالة ولا الإقليم ولا الإقليم ولا العمالة وسط منهم الجماعة في المغرب كاينين طناشر جهة بحالا قلتي ولايات بحال ميريكان عندهم الولايات ديالهم
حنا عندنا الجهات وفي كل جهة كيكونو اقاليم ولا عمالات نعطيكم مثال بجهة الدار البيضاء سطات كنت انا ولد كازا سمحوليا بزاف ناس خرين ولكن راه بحال بحال في جهة الدار البيضاء سطات كاينين جوج عمالات
معاملة الدار البيضاء وعمالة المحمدية وسبعة الأقاليم اللي هوما بنسليمان برشيد الجديدة مديونة من وسط سطات سيدي بنور دوز دوز ملي كنقولو عمالة يعني المجال الحضري مدينة ملي كنقولو اقاليم يعني المجال
اواه وشنو ديك عمالة عين الشق الحسني وعملت انفا شنو هوما هادوك ؟ هادو كيتسماو عمالة المقاطعات. وهاد اللعيبات دارت غير فمدينة كازا حيت فيها بزاف دالناس فمدينة كبيرة. اش دارو
هادو قسموا عمالة الدار البيضاء العمالات الصغار اللي كيتسماو عمالة المقاطعات ووسط منهم كاينين مقاطعات اللي هوما كنقولو ليهم حنا الجماعات اللي كاين فيهم المجلس الجماعي
مثلا ناخدو عمالة مقاطعة عين السبع الحي المحمدي فيها تلاتة د المقاطعات اللي هوما حنا كنقولو ليهم جماعات عين السبع حي محمد والصخور السوداء حنا كنتاخبو مجالس هاد
مقاطعات هاديك البلاصة كتمشي تكاليزي فيها الوراق مكتسماش مقاطعة كتسمى ملحقة ادارية من اللخر على من كنصوتو? حنا تنصوتو على مجالس الجماعات ومجالس الجهات كل مجلس
كيتكون من مجموعة ديال المقاعد حنا كنصوتو على الناس لي غادي ياخدو دوك المقاعد متلا فمقاطعة جماعة عين الشق كاين واحد وتلاتين مقعد كتلقى بزاف د الأحزاب مرشحين فهاديك الجماعة وكل حزب حاط لائحة فيها
واحد وتلاتين واحد لي يقدرو يعمرو دوك المقعد كيفاش كيعمرو دوك المقاعد لي طريقة التصويت? طريقة التصويت هي الاقتراع بالتمتيلية النسبية صراحة مكاين لاش نشرح ليكم هاد اللعيبات كاين شي حوايج اهم وغادي يطوال بينا الفيديو المهم غادي ندير ليكم فيديو قصير
فيه غير طريقة التصوير الى بغيتي دخليه كليكي من هنايا مابغيتيش دوز خليك من بعد ما كيعمرو دوك المترشحين اللي صوتنا عليهم واحد وتلاتين مقعد خاصهم بيناتهم ينتاخبو على الرئيس الحزب اللي كيكون عندو كتر من
خمسين فالمية يعني كتر من النص هو اللي كيكون منو الرئيس لأنه كيكون عندو اغلبية المقاعد ولكن بحال مايمكنش يكون عندنا شي حزب عندو خمسين فالمية عرفتي علاش? حيتاش عندنا خمسة وثلاثين حزب فهاد البلاد صعيب يكون شي حزب
الأغلبية فشي جماعة ولا شي جهة اذن كيلتاجؤو للتحالفات كيتحالفو الأحزاب بعضياتهم باش يكونو ديك نسبة كتر من خمسين فالمية باش نديرو بحال شي برلمان صغير الأغلبية والمعارضة الناس لي فالأغلبية هما لي كيعينو داك
الرئيس لأن كيكون عندهم اغلبية الأصوات ولاخرين كيبقاو في المعارضة وكيوليو لهادوك القرارات لي كيدير المجلس ديال الجهة ولا مجلس الجماعة كيدوزو على داك البرلمان الصغيور لي هو مجلس جماعة ولا مجلس جهة وكيتخاد القرار
التصويت فأي قرار بحال شي برلمان صغير فهاد اللعيبة ديال التصويت والتحالفات كتنوض الشلاضة ديال التخلويض واللعاقة وتحط الطبلة وداكشي المهم هادشي را معروف عندهم معروفش غير عدنا نتسنى مازال نوريكم القوالب كيفاش يقدرو يشفرو
صبر هادشي فيما يخص الجماعة والجهة وبالنسبة للعمالة والاقليم باختصار الناس اللي كينجحوا في مجالس الجماعات وفي الغرف المهنية وفي نقابة المستخدمين منهم كيتعين مجلس العمالة وهاديك
مجلس العمالة منو كيتعين رئيس مجلس العمالة ولكن رئيس مجلس العمالة ماشي هو كلشي لأن كاين العامل لي كيعينو الملك هو لي كيجسد السلطة ديال الملك في العمالة اولا الإقليم الغرف المهنية هي خاصة بالناس
الحرفيين حلاقات لعيبات هاديك بحال شي جماعة صغيورة ديالهم كيصوتو تاهوما على الناس دياولها النقابات المستخدمين خاصة بالناس المستخدمين متلا الشوافر ديال الطاكسيات تاهوما كينتاخبو على النقابة
ديالهم بحال شي جماعة صغيورة تا هما احزاب الى غيره. كاين واحد البلان خر لي هو مجلس المدينة. هاد اللعيبة كاينة فستة المدن في المغرب لي هي الدار البيضا وفاس وطنجة ومراكش وسلا وربعة. كيفاش كيتصاوب هاد المجلس المدينة? الناس لي كيربحو بأكتر من
ديال التصويت في الجماعات هما لي كيشكلو مجلس المدينة متلا كيكون واحد العدد مقاعد معينة في مجلس المدينة كل مقاطعة ولا جماعة عندها واحد النسبة مقاعد مثلا مقاطعة جماعة عين الشق عندها تسعود المقاعد مجلس المدينة ديال الدار البيضاء
تسعود لولين دازو فمقاطعة جماعة عين الشق كياخدو دوك تسعود دلبلايص وهكداك وكنجمعو البلايص كاملين للمدينة كاملة ملي كيتقوي دوك المقاعد كنديرو نفس القضية التصويت على الرئيس والمعارضة والأغلبية
شلاضة بحال البرلمان وهاداك الرئيس ديال داك المجلس كيتسمى بالعمدة اللي مثلا فكازا هو سجين اللي طناشر عام هادي هو عمدة هاد الناس اللي كيبغيو تال هاد الدرجة سؤال مهم شناهو السلطات ديال الجماعة والعمالة والجهة
مجلس المدينة ها جواب على هاد السؤال معقد شيئا لأن كاين تداخل الشروط ما بيناتهم كاملين ما بين الجماعة والعمالة والجهة والمجلس المدينة والدولة كاين تداخل السلطات فبزاف د الحوايج مثلا الجماعة هي مسؤولة على بزاف د الحوايج قراب
الإنارة العمومية الشوارع خصهم يكونوا مقادين زناق خصهم يكونوا مزفتين التشجير خصو يكون واحد واحد الشكل معين ديال كل جماعة فبناء هادشي قوانين خصهم يحتارموهم الناس لي كيديروها
العمالة عندها واحد التنسيق كبر ما مع الدولة والجماعة وداكشي والمشاريع اللي كيطراو فديك العمالة ديالها الجهة عندها عاوتاني مسؤولية خاصها دير مشاريع فالجهة ديالها كاملة والجهة كاملة تولي مزيانة عندنا يعني
دير مشاريع كبار اللي غادي يهزو من الجهة كاملة من ناحية المداخيل الجماعة ماعندهاش بالزاف دالمداخيل بحال مجلس المدينة ولا الجهة ماشي مهم ولكن المهم علاش هاد الناس كاملين كيتقاتلوا باش ينجحوا مع العلم ان
تروح في الانتخابات هو عمل تطوري يعني كاع الى نجحتي مكتخلصش معندكش ماشي بحال الانتخابات البرلمانية على الاقل عندك واحد ثلاثة بركان او رئيس الجماعة مكياخد تا ريال والمترشحين مكياخدو تا ريال ولكن علاش
بزاف د الفلوس في الحملة الانتخابية. ها هنا كاين شي قالب. الآن غادي ندوزو واحد الفقرة سميتها كيف تشفر البلاد في ستة ايام وبدون معلم. الطرق باش تشفر البلاد كثيرة ومتنوعة. من اهمها
المناقشات غالبية الناس كيعرفوهم فالقانون ديال البلاد ما يمكن تا شي مؤسسة عمومية ما ديرش شي مشروع فالارض تيدوز من باش يشوفو الشركة المناسبة اللي غادي تسرع
الخدمة مثلا شدينا شي عمالة بغات دير شي مشروع مثلا مدرسة ديال المعاقين العمالة كتصاوب دفتر التحملات ديالك زعما ها كيفاش ان يكون المدرسة شحال غايقرا فيها من واحد الخ
هداك دفتر التحملات كتحطو للعموم كلشي يقرا هنا كيجيو الشركات صحاب الاختصاص وكيعرضو على ديك العمالة العروض باش يصاوبو ديك المدرسة هنا في الحالة الطبيعية شنو خاصو يكون? يشوفو احسن ملف بثمن مناسب
ينجز داك المشروع حيت هنا مزيان فين كيكون الخواض فالعزلة ديال الشركة مسؤول بدل ما يعزل من الشركة اللي مزيانة وترع كيجيو فالشركة اللي غتعطيه هو كتر باش يعزلها من تحت
الطبلة الشركات كيعطيو للمسؤول فلوس كيقولو ليه نعطيوك من الفلوس ديال المشروع ايلا عطيتيه لينا وكيعطيوه لعاقة صحيحة هادشي علاش تنلقاو شي مشاريع كبار وخداوهم شركات ماشي اكفاء
ما عرفت علاش وانا كندوي تفكرت كراطة المهم الطريقة الثانية سميتها فراسي بوحدي وهادي كتعتمد على المعلومة مثلا انت ملي كتكون مسؤول فشي مجلس المدينة وعارف من موقع المسؤولية ديالك ان المدينة غادي
يعني شي بلايص فلاحيين حدا المدينة غادي يدخلو في المجال الحضري اش كتمشي دير? كتمشي تا تشري دوك الاراضي الفلاحية من عند دوك الفلاحة بثمن رخيص وكتسنى حتى يطبق القرار وكيدخلو دوك الاراضي في المدينة
وكتعاود تتبيعهم بثمن غالي الناس اللي كيستثمروا في العقار ولا تبني فيهم انت اصلا ديور. الطريقة الثالثة العصا في الرويضة. مثلا انت كنت انت مسؤول فشي جماعة وجات عندك شي شركة ديال الاسكان وبغاو
يديرو شي مجمعات سكنية تما فديك الجماعة ديالك خاصهم يحتارمو شي شروط معينة فداك المجمع السكني لي فغالب الوقت كتعانكش دوك الشركات متلا احترام المساحات الخضراء الا جاو الشركات احتارمو المساحات الخضراء
اللي كاينين فالقانون فغادي يطلعوا ليهم برطمات صغار فأشنو كيديروا? باش انت كمسؤول ما ديرش لهم العصا فالرويضة وتطبق القانون تيميزيوا لك من تحت الطبلة وكتخليهم يديروا ما بغاو وكيهلكوا المساحة
خضراء وكيوسعو البرطم ونتا كدخل اللعاقة وكلشي رابح. شركة الإسكان والمسؤول والشعب. هادو غير ثلاثة طرق واضحين ديال كيفاش تقدر
وكاينين طرق كتار لأن صراحة ما يمكنش نعرفهم ولكن السؤال علاش ديما فالتلفزة ووسائل الإعلام كيقهرونا بخاصك تصوت وخاصك تصوت والشاعر يقول صوتك فالصندوق حسن من مليون الف
الفيسبوك هاه هاد السؤال عندو جوج اجوبة. الجواب الأول نسبة المشاركة ديال الشعب في الإنتخابات كتعني مدى الرضى ديال هاد الشعب على النظام ديالو. يعني ملي الشعب كيشارك بواحد النسبة كبيرة في الإنتخابات
هدا كيعني ان اجواء سياسية في البلاد صحية او مكاينش توتر ويقدرو المستثمرين لي على برا يجيو يستثمرو في البلاد لأن مكاينش مشاكل وبنادم ولكن في العكس ملي
قاطعوا الناس الانتخابات هدا كيعني ان بنادم ما راضيش على النظام او الجو متوتر فالبلاد فصعيب على الاجانب يجيو يستتمرو فالبلاد وصعيب تا على السياح يجيو والخ هدا مؤشر
اما علاش خاصنا نصوتو بزاف داخلين الناس لي كيطلعو لموقع المسؤولية باش يشفرو وهما كتار اشنو كيديرو خاصهم اصوات وحيتاش الناس عارفينهم شفارة مكيبغيوش يصوتو عليهم
كيفاش كيجيبو الأصوات? كيشريو الأصوات بالفلوس ميتين ولا مية درهم كلشي عارف فملي كيشريو الأصوات كيطلعو بهادوك الأصوات لي شراو يقدرو يطلعو لمجلس الجماعة ومن مجلس الجماعة يقدرو يكونو فمجلس العمل
ويقدرو عاوتاني يكونو فالمجلس المدينة وغاديين وكل مرة كيشريو الأصوات مجلس الجماعة كيشريو الأصوات ديال التحالفات وغادي وغادي تا كيشد المسؤولية وملي كيشد المسؤولية تيخرج فلوسو
كاملين بالشفرة الى صوت بنادم بزاف يولي داك الشفار باش ياخد الأغلبية خاصو يشري بزاف دالناس وهاد القضية كتكون صعيبة لأن الناس اللي فاهمين ماكيتشراوش بالفلوس فكيولي صعيب على
داك الشفار يطلع ادن كيولي كيطلع غير اللي عندو اغلبية الأصوات ديال بصح لأن كتار الناس اللي شاركوا فاهمين القصة وفاهمين البارون باش منفوخة مدويناش على مجلس المستشارين كيفاش كيتصوب مدويناش على
ربط المسؤولين بالمحاسبة المهم هادشي فكتيه صافي اصاحبي كنشكر كلشي الناس لي تعاونوا معايا فهاد الحلقة متبخلوش علينا ديالكم في يوتوب في الفيسبوك وبارطاجيو
باش تعم الفائدة ديرو تابوناو انطلقو ودعيو معانا والسلام عليكم
