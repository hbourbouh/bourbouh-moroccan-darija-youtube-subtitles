اجي تفهم اشنو فهمت? المشكل اللي واقع للروهينجا والناس المسلمين في بورما. قبل انبداو الفيديو بغينا نقول لكم ان المعلومات كاملين اللي واخدين مبنيين على المعلومات اللي وصلونا من
وسائل الإعلام هي التلفزة جورنال انترنت الصفحات د les pages فيسبوك وكيبيديا مقالات ديال جريدات كبار وثائقيات. وتا حنا بدورنا درنا اتصال مع ناس من الروهينغيا وحاولنا نجمعوا
وكلشي المعلومات ونضربو حاجة بحاجة ونتوما تحكمو فاللخر او كيفما كيقول الشاعر الإعلام ماشي ديما كيقول الحقيقة. ربط حزام شد الطريق اطحن. اول حاجة
حلقة بسيطة خاصنا نجبدو الخريط ماشي دالمغرب دور بورما هادي هي بورما اولا كيفما كتسما من الفين وخمسة ميانمار وهاد السمية مختالفين فهاد الدول المهم كيفما كتشوفو راه
ما بين الهند والصين وبنغلاديش واللعيبات يعني بلاصتها استراتيجية بزاف جات ما بين جوج اكبر دول فالعالم يعني الى كاين فيها الصداع را ماشي غير هوك دابا
بلاتي خلي هاد النظرية من بعد تعداد السكان فبورما هو تنين وخمسين مليون نسمة كتشكل من ربعطاشر جهة فيها على حسب الإحصاء ديال الحكومة البورمية مية وخمسة وتلاتين
البورمان شناهوا الهنود المون الراخين الكاشين او الزيت او عرق الروهينغيا لي غادي ندويو عليه فهاد الحلقة تا هو كاين فبورما او بالضبط فإقليم
اولا راخين على حساب السمية الجديدة ولكن الحكومة كاع مكتعتارف ببعض العرق يعني كاعما داخلة فدوك مية وخمسة وتلاتين عرق لي قلنا وهادشي لي غادي نشرحو فهاد الحلقة الديانة ديال البلاد الرسمية هي البودية نسبة المسلمين
هي ربعة فالمية وكاين اللي كيقول خمسطاش فالمية وكاتعتابر بورما من افقر دول العالم فيها الجهل تفشي وغالبيتها عبارة عن قرى المدن فيها قلال والقوة ديالهم
العسكرية في الرتبة واحد وتلاتين عالميا يعني العسكر مجهد والبلاد ما لقات ماتقاد. فكرني هادشي فشي بلاد قريبة لينا. يا بيه دوز متحكم
من بعدما استقلوا ناضت عندهم الروينة والحروب الأهلية بسباب ان كاين شي مقاطعات بغاو الحكم الداتي ديالهم بحال كاشين وشان اللي كانت ما بين هاد الجنود ديال هاد المقاطعات والجيش البورمي حروب
طوال وكاين لي كيقول باش ميوقعش نفس الستون مع عياقة الروهينغيا. ناضت حكومة العسكر د البورمية في عام الف وتسعمية واثنين وثمانين حيدت الجنسية لهاد العرق اصلا باش معمرهم يفكروا يستقلوا
ولا انهم ماشي مواطنين هاد الهضرة كاملة اللي قلت ما فهمتو فيها تا وزة باش تفهموني مزيان غادي نرجع معاكم شوية فالتاريخ وغادي نمشيو سبعمية وتمانين سبعمية
عيد ميلادية فهاد الوقيتة تقريبا دخل اسلام لبورما فإقليم اراكان ولي كيتسمى دبا بالرخيم ومن تما داز شوية لمناطق خرين فبورما هاد المنطقة لي كانت فيها الديانة البودية
تشرق قبل من الإسلام وراكم عارفين بلي بودا كان خمسمية عام قبل ميلاد سيدنا عيسى. الوضع السياسي فديك الوقيتة كان مربج وما بغيناش حنا نعرفوه قاع دابا. نمشيو نيشان لألف وميتين ميلادية. كانت حاكمة
واحد الدولة سميتها باغان واللي كانت شادة تقريبا بورما كاملة. الدولة ملي طاحت تقسمات المماليك واللي كانت را كاين وحدة منهم. واللي هي اركان كانت مملكة بودية مستقلة
مع الف وتلتمية وكدا وتسعين وكدا وتمانين سطات مملكة خرى عبودية على مملكة راكين. راكين لي كان الملك ديالها سميتو نار ميخلا. المهم هاد سميت انا را مكنعرفش نطق ومربج فيهم غير صبرو عليا. المهم انا را
يخلع رب تال بلاد البغال لي كانوا حاكمينها الناس مسلمين. كان حاكم عا ملك مسلم سميتو جلال الدين شاه. عاشنا را ميخلا تما عند المسلمين او عجبو الحال او التقافات ديالهم الهيلوفاشي او تأثر بهم. او
طلب من الملك جلال الدين شاه انه يعاونو يسترد المملكة ديالتو راه كاين. وهداكشي لي دار. صيفط معاه خمسين الف جندي وعاونو ورجعها. ولات الدولة تابعة سياسيا للحاكم البنغالي
من بعد ما مات جلال الدين شاه ولات مملكة مستقلة بذاتها. بدل سميتو ولى سليمان شاه. ولاو الملوك ديال هاديك المملكة كطلق عليهم الساعة وبقات مملكة مسلمة
حكمها تمنية وربعين ملك مسلم من الف وربعمية وتلاتين حتال الف وسبعمية وربعة وتمانين. وديك الوقيتة كان الشعب مخلط ما بين المسلمين والبوديين عايشين والدليل على الهضرة كاملة
لي قلنا دابا هو انه ديك الساعة دوك الناس كانوا كيتعاونو بعمولات فيهم سمية الصحابة او كلمات بالعربية بحال لا اله الا الله وان الحكم الا لله. لي مزال كيحتافظو بهم شعركانين حتى لدابا كشاهد على
التاريخ. طبعا هاد الهضرة كاملة اللي قلنا هي الكلام ديال الأركانيين. الدولة البورمية كاعما كتعتارف بهادشي كامل اللي قلنا قاع. حتى جوج اسرة تكون باونر اللي عاودت حكمت المنطقة كاملة. شو على
سميت كاطا هادي المهم فعهد الملك بوداباي تسطا على اراكان ودمها لبورما ديكساعا حاول ينحي المسلمين وريب الجوامع ويرد الديانة البودية لا وجها كيفما
مكانتش هادشي لي خلا بزاف د المسلمين لي كانوا عايشين تما اصلا يهربو في الوقت ديالو ويمشيو لبنغلاديش. حتى دخلو البريطانيين في عام الف وتمنمية وستة وثمانين. في الوقيتة لي كانت حاكمة في بريطانيا من الف
مية وستة وتمانين تال الف وتسعمية وتمنية وربعين بداو كيرجعو المسلمين للأركانين من بنغلاديش وكيخدمو فديك المنطقة. اوه فديك الوقيتة بدا كيبان اول صراع بسبب الدين ما بين البوذيين
تيقولو بلي البريطانيين كانوا كيشوطنو ما بين المسلمين والبوذيين لأن الوحدة ديالتهم ماشي فالصالح ديال بريطانيا اصلا. هادشي علاش فعام الف وتسعمية وتنين وربعين بانت اول مجزرة ما بين البوذيين
مسلمين واللي بسبابها هاجر مية الف مسلم من اراكان. ملي خرجت بريطانيا في الف وتسعمية وتمنية وربعين خلات البلاد دولة مدنية. فيها برلمان انتخابات وداكشي كامل. وكان التمثيلية ديال المسلمين في البرلمان
ما بكينا وكانوا كاع وزراء مسلمين في عام الف وتسعمية وواحد وستين دار الانقلاب العسكري وتما غادي تنوض شلاضة مزيان تا راه هادوك العسكر تا راه مسطيين اول بلان دارو
ديالهم حصاو الناس على حساب العرقيات وقالوا بلي العرقيات لي مكانوش في البلاد قبلت حتى بريطانيا هما ماشي من بورما وفي عام الف وتسعمية واثنين وثمانين حيدو دوك الأعراق الجنسية
واهم عرقية ما كانتش من وجهة النظر ديالهم هي الروهينغيا. ملي تحيدات لهم الجنسية ولاو الناس ساكنين في اقليم اركان ما عندهم لا لا ما يقدروا يسافروا ما يقدروا يخدموا ما يقدروش
ويصوتوا ما يقدروا يداواو ما يقدروا يقراو ماشي مواطنين كاع جاو تحطيتو اه ما كاين تا ماشي منا سير لهيه ولعب سير لبنغلاديش وهدا هو اصل المشكل
مع الروهينغيا في بورما. اما بالنسبة للمشكل اللي مع المسلمين بشكل عام فالمشكل اساسا كيرجع لرجال الدين البودير في بورما. وراس الحربة فيهم هاد بوراس هادو. وراثة واللي البوذيين في
العالم كامل كيعتابروه متطرف ومبريين فيه بحال داعش بالنسبة ليه المسلمين جرثومة كتنتشر ولا خليناهم كينشرو الدعوة ديالهم بيناتنا غادي نبقاو تنوليو بحال ماليزيا ولا
بنغلادش. دول مسلمة. هادشي علاش برأيو مسلمين بشكل عام خصهم يخرجو من البلاد. سواء كانوا روهينغيا او اي عرق اخر. هاد التعصب الديني فبورما زيادة على المشكل
الأعراق لي دايرا الحكومة ولات لينا بزاف ديال الأحداث العنف طرات على مرض التاريخ فديك المنطقة. او غادي نديرو معاكم دابا جرد سريع للتاريخ المريع لي صراحة مجاتش نضحكو فهادشي ولكن
اجي تفهم اشنو دير طبعا هادشي را مكاينش كلشي التواريخ لي وقعو تماما المهم نقدرو نقولو البعض منهم هنا كتشوفو خط الزمن ديالهم را كيدوزو بالزربة ديال باش تفهم كاين واحد الشهر الف وتسعمية
ربعين الف وتسعمية وتنين وسبعين الف وتسعمية وتنين وتمانين الف وتسعمية وسبعة وتسعين الفين وواحد الفين وطناش والفين وسبعطاش وهادي هي اللخرة اللي كانت اللي تفرشخ فيها الشعب الروهينغيا بزاف واللي كيقول واحد
المنظمات الحقوقية انو بسباب هاد الأحداث كاين فبنغلاديش خمسمية الف نازح نص مليون ا عباد الله والسبب علاش? انه مجموعة من المقاومين الأركانيين
هاجموا الجيش البورمي وقتلو فيهم الناس. الجيش معطلهمش ورد بهاد الهجوم العنيف. اذن واخا هاد الشعب مكرفس راه كاينة عندو مقاومة. وخا صغيرة. وهاد المقاومة ماشي
عاد جديدة را كانت من قديم الزمان في اقليم معركان غير هي كل مرة كانت منظمة كتكون وكتحيد وهنا عاوتاني كتشوفو خط الزمن ديال جماعة المقاومة المسلمة لي كانت في اقليم راخي
ما غادي يبان ليكم امتى بدات وامتى سالات واخر وحدة دات فالفين وسطاش وهي اللي رفضت تنظم للقاعدة ماشي حيتاش عندها اللعاقة وانما على قبل انو الجيش ما يديرش بيها
سبة ويعتبرها من جماعة ارهابية فعل حكيم خاصك دير الريجيم دوز بغينا نقلبو على شي تصاور حقيقية كيعكسو المأساة لي عايشينها البورميين في الفين وسبعطاش
ما لقينا والو فقط كاين تصاور ديال الاقمار الاصطناعية لي كيبينو ان القرى كاملة تحرقت هادشي كيعني انو الجيش في بورما حاكم على البلاد مكيخلي تا شي واحد كيتنفس
التصاور لي كيخرجو من تما كيبينو المجازر لي كيوقعو يعني غالبية التصاور لي كاينين فيها الانترنيت هوما تصاور مفبركة ومزيفة كيضرو القضية دالمسلمين فبورماط كتر
ما كينفعوهم علاش ؟ لأنهم من بعد ما كيتنشرو دوك التصاور مفبركين كيعاودو يخرجو التكريبات ديالهم او كتبان بلي القضية كاملة مفبركة. او كاين لي كيقول بلي هاد العمل مقصدو الجيش البورمي
هو لي كينشر هاد الصور وكيعاود ينشر التكذيب ديالهم وكاين لتحت واحد الرابط كيبين التصاور لي منتاشرة بزاف والأصل ديالهم انا منقدرش نبينهم ليكم في الفيديو حيتاش دوك الصور
عنيفة بزاف دابا السؤال اللي عليه الأهمية كاملة هو واش كاين شي حل لهاد المشكل? واشنو العالم كيدير الى كانوا مشاكل من هاد النوع مع اقليات
واكلين العصا واش نبقاو نتفرجو? الجواب هو الا العالم من ورا الحرب العالمية التانية صاوب واحد اللعيبة كتسمى الامم المتحدة واللي هي عبارة عن منظمة غير حكومية يعني ما تابعة لتا شي دولة
الهدف ديالها انها تحافظ على الأمن والسلم الدوليين ولكن هاد كيفاش كتخدم? تبعني. الأمم المتحدة كتكون من اجهزة كتار اللي هوما المؤسسات دياولها. الأمانة العامة
الجمعية العامة لمجلس الأمن للمحكمة الدولية المحكمة الجنائية مجلس الوصاية وسير من هادشي كامل اللي مهم واللي كيحل المشاكل هو مجلس الأمن
المحكمة الجنائية واخا الجمعية العامة اللي مجموع فيها غالبية ديال دول العالم فهي ماعندهاش شي دور كبير في حل النزاعات فقط الدور ديالها انها كاتخرج توصيات اللي كيقولوا ا عباد الله نبنوا الشيطان ولا ديروا
هادي المهم التخربيق والأمانة العامة اللي الدور ديالها انها تنسق ما بين هاد الأجهزة والأمين العام ديالها بحال بنكيمون اللي كان ودابا هاد البرتغالي اللي الدور ديالهم انهم يعربون عن قلق
دائما. ارا ليا المعقول ودوي ليا على مجلس الامن را هو الحقيقة. مجلس الامن هو البوليس ديال الامم المتحدة. هو لي كيقرر هو لي كيحكم هو لي كينهب. باش تفهموا كيفاش
يخدم خاصنا نعرفو مناش كيتكون مجلس الامن كيتكون من خمسطاشر دولة خمسة دائمة العضوية وعشرة مؤقتة العضوية كتبدل كل عامين دائما العضوية هما البالون كامل ولي هما
الشينوا روسيا فرنسا بريطانيا ميريكان وعشرة الدول لخرين كيختلفو كل عامين على حسب هاد التقسيم. تلاتة من افريقيا جوج من اسيا جوج من امريكا الجنوبية وثلاثة من اوروبا. المهم كيفاش
ملي كتكون شي حالة حرب اولا نزاع بحال فبورما كيتحلو هاد المشاكل. اول حاجة شي وحدة من هادوك الدول لي فمجلس الأمن كطلب انها تدرج ديك القضية فجدول الأعمال ديال المجلس. الى مكانش عندك
الخمسة الكبار تا شي اعتراض كيتدرج فجدول الأعمال. اما الى كان اعتراض ما كيتدرجش. واخا يكون عند دولة وحدة وكيتسمى حق الفيتو. المهم افترضنا ها هو تدرج. كتمشي للأمانة العامة توجدنا تقرير
على ديك القضية كتعرف اشنو واقع اشنو طاري كيفاش البلان بلانات باش ملي نجيو ناقشوه نعرفو شنو واقع ملي كيتناقش كيطلب مجلس الامن ديك الدولة لي طلبات ان ديك القضية تدرج فجدول الاعمال
انها توجد ليهم قرار بمعنى توجد ليهم شي حل لمشكل تقوليهم ها لي كاين ها لي كاين هاش خاصو يضرب ملي كيجي داك الحل كيشوفوه دوك الدول الى داك الحل معجبش شي خمسة من دوك الدول وخا غير وحدة
رفضو وكيتسمى عاوتاني حق الفيطو مكنصوتوش عليه ويلا قال السي اوكي كيدوز للتصويت ايلا صوتو عليه بالأغلبية سبعة زائد واحد ساو كي كيدوز والى رفضت عاوتاني وحدة من دوك خمسة الدول
وقالت لا ما يدوزش عاوتاني ما يدوزش وديما حق ويضرب ليك يعني هادوك خمسة دول هوما البالون كيفما قلت ليكم ها هو داز القرار كيفاش الحل كيكون فيه? هو صراحة الحل على حسب
والمشكل كيفاش داير الا وافترضنا كاين شي تفرشيخة وصداع ما بين طائفتين ومسلح وعياو من الصداع وبغاو يعني عندهم حسن النية فهاد الحالة الامم المتحدة كدوز واحد
هاد البلان كيتسمى مسلسل التسوية واللي هو انها كتكلف شي وحدة من الوكالات دياولها انها تحل المشكل بين الناس تلاقى ما بين دوك الطائفتين وغتنعل الشيطان تنازلت عليها وكدا ولا ما كانتش شي
وكالة من الأمم المتحدة كديرها لشي دولة قريبة ليهم كتكلفها الأمم المتحدة كتحاول تفض النزاع. اما الى كان نزاع مسلح بيناتهم فالأمم المتحدة كتصيفط قوات من عندها لي خدمتها انها تحافظ على السلم
علما انه اللي متحاربين بجوج باغين السلم. اذن القوات اللي كتصيفط للأمم المتحدة فقط راه تكون مراقبة باش ما يكون تا شي شغب. بحال كيفما واقع في الصحراء المغربية. مغرب مع البوليزاريو. الأمم المتحدة
حاطين واحد القوات كيتسماو لي خدمتهم يحافظوا على السلب كاينة في لبنان لي كتسمى اليونيفيل. المهم هادشي لي متحاربين عندهم حسن النية. الى كانت شي دولة معندهاش حسن
بحال مثلا كوريا الشمالية كتهدد الأمن والسلم الدوليين ومعندهاش حسن نية. فهاد الحالة كندوزو للحل الجزري ولي كيبدا اولا بالعقوبات الإقتصادية. يعني كنخنقو البلاد منبقاوش نستوردو عندها منبقاوش
واش نصدرو ليها ما ناخدو من عندها والو باش تخنق ملي كيتخنق اقتصاديا كترطاب وكتبغي الحل. ويلا ما نفعش هادشي كيكون التدخل العسكري. وعاوتاني كيكون التدخل العسكري في حالة العدوان. ملي كتكون
شي دولة معدية على دولة والمجلس الامن هو الوحيد اللي كيقول ان هاد الحالة هي حالة عدوان وخاص التدخل العسكري اجباريا بحالاش? بحال العراق مع الكويت ملي سطات العراق على الكويت
حالة عدوان وتدخلت الأمم المتحدة بالعسكر ديالها العسكر كيكون من دول العالم كامل را كانوا مصريين وسواعدة وقيام كحلة تدخلوا باش فضوا النزاع ولكن دابا فالحالة ديال بورما عندنا
كيتعدى على اقلية ماشي دولة على دولة اشنو طرا في حالة بورا? في حالة ديال بورما ميريكان وبريطانيا طلبوا انها تدرج القضية ديالتهم في الفين وسبعة في جدول الأعمال وهداكشي لي كان تقبلت
تدرجت وريحو ناقشوها من بعد مريكان وبريطانيا وجدات قرار كيفاش غادي يكون التدخل تما كيفاش غادي نحلو السلم تما? وكان القرار انه الجيش البورمي خاصو يفرج على المعتقلين
الحياة السياسية والديمقراطية في البلاد داكشي لأنهم بورما كاملة مقموعة من غير الروهينجا وعندها المعارضين مشدودين في الحباسات ملي حطو القرار رفضاتو الشينوا وروسيا من الجدر
استعملوا حق الفيتو واعتبروا بلي هو تدخل في الشأن الداخلي ديال البورما وحبسوه هي دابا ما كاين والو او ما يمكنش هاد المجرمين يبقاو هكداك كاين واحد الحل خور وخا شوية ماشي تالهيه
لي هو المحكمة الجنائية الدولية هاد المحكمة تا هي جهاز من الأمم المتحدة هي محكمة عادية بحال المحكمة لي تنعرف تا هي فيها قضاة والمدعي العام الى غيره غير هي ماشي الأفراد لي كيرفعو
هاد الدعوة وانما الدول والدول لي قدروا يرفعوا ليها الدعاوى ماشي كلشي الدول وانما الدول فقط لي مصادقين على معاهدة فيينا لي بالموجب ديالها تصاوبات هاد المحكمة اصلا ولي المغرب ماشي منهم
في الدول العربية كاينة فقط الأردن وزيادة على هادوك الدول كاينين الدول لي في مجلس الأمن تاهوما يقدرو يرفعو القضايا بحال دابا حاليا مصر راها دولة مؤقتة في مجلس الأمن ملي كترفع القضية للمحكمة
الجنائية الدولية كيبدا المدعي العام يحقق ويشوف اشنو واقع ايلا حقق وقلب وداكشي كيعرف شكون المجرم وهادوك المجرمين كيتاهموهم بجريمة الحرب بحال دابا في حالة بورما يقلب داكشي ويقابل للعسكر
مجرم وخاكم البلاد وانما العسكر را فوق منا وداكشي يقدرو يعتبروها مجرمة حرب اولا لا? المهم هوما يعرفو ويلا اعتبروهم مجرمين حرب ايلا سافرو اي بلاد نسينا على الوثيقة ديال المحكمة
كيشدهم وكيحاكموه مكاينش حكم الاعدام وانما يقدر يكون تا الحكم المؤبد وكيحبسوه فشي دولة من دوك الدول لي مشينا على ديك المعاهدة ولكن فين وفين باش يشدوهم هدا اقل الاضرار
كاين واحد الحل تالت وقليل فاش كدار هو انه الأمم المتحدة تصاوب محكمة خاصة بالجرائم ديال بورما وهاد القضية صعيبة لأن تا هي خاصها دوز من قرار مجلس الأمن
خاصهم يصوتوا عليها وشكون اللي كاين تما? شكون اللي كاين? روسيا والشينوا اتقعد اه يعني حل المستبعد. الحلول دابا فقط اللي عند العالم حلول انسانية ديال كل دولة بوحدها بحال كيفما دارت
الالمان مع المهاجرين ديال سوريا جابتهم عندها يقدروا يكونوا حلول مع من بنغلاديش انا نصادف دوك المهجرين مغرب مثلا يستضف شي عشرة من دوك الناس يقريهم يعاونوهم فشي بلان بحال
حلول الإنسانية فقهوا هادشي اللي كاين تهلاو وسمحوا لنا طولنا عليكم ما تنساوش تآبوناو فلاشين ديالنا يوتيب ديرو جيم للفيديو وشوفو ديالتنا فايسبوك بارطاجيه مع صحابكم باش تعمم
معلومات وتعرف القضية وما تعرف بسباب هادشي من هنا القدام يكون حل. وراكم عارفين بلي هاد المعلومات لي خدينا كاملة جمع ديال المعلومات يعني ماشي السيور خليونا ديالكم غيعاونونا وسمحونا طولنا عليكم
الفيديو. شكرا. اتهلاوا
