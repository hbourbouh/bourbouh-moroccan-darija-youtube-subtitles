اجي تفهم اشنو فهمت? الحلقة معصبة مؤخرا لقينا بلي شركة الاتصال حبسو علينا خدمة بمعنى مبقيناش كنقدرو ندويو مع بعضياتنا بسكايب فايبر واتساب فيسبوك
كملي كيستعملو ولكن قبل شناهو هاد غادي نقوليك درس ديال الرايس صبر معايا راسك غادي تنفخ الأنترنيت هي شبكة الإتصال لي كتكون ما بين بزاف د النقط ديال التواصل
شي دار حطينا فيها خمسة البيسيات وجوج بورطابلات ودرنا بيناتهم واحد وسائل الاتصال خيوطا هاديك الاتصال لبعضياتهم نقدرو نسميوه انترنيت صغيور الا شدينا هادشي وكبرناه
ودرناه فالعالم كامل ولا قارات كاملين واصلنا بعضياتهم هادي كتسمى انترنيت كيفاش كتنظم المعلومات وسط من انترنت كتنظم المعلومات وسط من انترنيت عن طريق واحد النظام كيتسمى
ولي هو عبارة عن مجموعة من البروتوكولات لي كتحدد لينا طبيعة المعلومة لي كدوز فديك الأنترنيت تا جينا نتعمقو وسط من داك ولا داك النظام لي كيقاد لينا المعلومة نتخيلو
بحال شي اطوروت كبيرة وفيها بزاف د فيها بزاف د الشانطي. الشانطيات خاصين بالكاميوات الشانطيات خاصين بالطوموبيلات. الشانطيات خاصين بالبيكالات كل شانطي خاص بشي حاجة. وكل شانطي عندو سمية
الى كانت دوك المعلومات عبارة عن وكتبة كيدوزو فواحد الشانطي كيتسمى الا كانوا دوك المعلومات عبارة عن كبار ولا شي حاجة كيدوزو
فواحد الشانطي سميتو الى كانوا دوك المعلومات عبارة عن صوت وصورة كيدوز فلحظة انية يعني كاين التواصل بينك وبين الاخر كيدوز من واحد الشانطي كيتسمى
وطبعا كاينين بزاف دالشوانط خرين بحال المهم كاينين بزاف خرين حد هنا ساليت الريزو اشنو دارت في انترنت? شاد داك
لي كيدوزنا الصوت والصورة في اللحظة الآنية يعني داتو فيه واحد شحال لي مئانسطاليه فلوطوروت المغرب كاملة وقالت ليك الى بغيتي دوز خلص هدا هو
المشكل اجي دابا نسولو علاش هاد الوكالة دارت هاد القرار? بعدا قبل نعرفو هاد الوكالة شكوناهيا? ولمن تتابع? الوكالة الوطنية لتقنين المواصلات? هي وكالة حكومية يعني تابعة
الوزارة تابعة لوزارة الصناعة والتجارة والاستثمار والاقتصاد الرقمي. اناري شحال طويل. هاد الوزارة لي تابعة للحكومة هاد الحكومة لي كنصوتو عليها بمعنى اخر هاد الوكالة
تتخدم لمصلحة المواطن ودافع على الحقوق دياولو مزيان ارا ليا الجدر ديال القرار في الفين وربعة هجموا بزاف د الشركات على المغرب ديال ولي اصلهم كيكونو في فرنسا
يعني للكليان ديالهم في الغالب برا المغرب. هاد الناس هادو كانوا كيستعملو انترنت وكانو كيستعملو بالضبط في الهضرة ديالهم مع برا. اذن شركات الاتصال ما رابحينش معهم المكالمات
رابحين معاهم فقط سرفيس ديال الأنترنيت لي بيه تقدر دير مكالمات عن طريق كيفما شرحنا قبيلا هنا الوكالة تدخلات باش يوليو يخلصو انترنت ويوليو يخلصو
مكالمات عبر الأنترنيت لي هو بجوج الى مشينا للقرار نيت لي كاين في الجريدة الرسمية لي خرجات ثلاثة يونيو الفين وربعة نمشيو للمادة الأولى ديال القرار شنو كتقول? لا يمكن ان يتم الاستغلال
التجاري لفائدة العموم لي خدمت الهاتف عبر بروتوكول الانترنت وذلك لفائدة الحركة الهاتفية الا من طرف متعهدي الشبكات العامة للمواصلات الحاصلين على
تمكنهم من تقديم خدمة الهاتف العمومي وذلك في اطار دفاتر تحملات بمعنى كتقول ما يمكن تا شي شركة تستعمل خدمة الاتصال عبر كيفما شرحنا
الا ايلا كنتي شركة اللي واخدة الرخصة ديال الهاتف العمومي وداكشي متلا افترضنا واحد الشركة جات باغا دير شركة الاتصال فالمغرب خاصها ولابد رخصة نفتارضو الشركة
وغادير غير انترنيت فالمغرب غاتمشي عند الدولة وطلب منهم رخصة يعطيوها رخصة ديال الإتصال اللي كاترخص لها حتى انترنيت واللي داخلين فيها وسائل الإتصال لخرين هاد القرار شنو كيقول? تيقوليها هاد
الا نتي عطيتك رخصة ديال الانترنيت راه عطيتك رخصة ديال على اساس ان شي حاجة خرى مستقلة على انترنيت بحالا قلتي هو وسيلة اتصال انترنيت
اي شركة كتستعمل من غيرك نتي واخا في الانترنت ديالك خاصها رخصة. يعني خاص الاتصالات المغرب خاصو يكون عندي ديالها ديال ما تمشي تا شي شركة اخرى
استعمل هذا هو القرار ولكن القرار تيقوليها بلي نتي عندك رخصة ومكيقولش ليها منعي اي واحد كيتستعمل ولي كيدوز من الأنترنيت ديالك لي عندك نتي فيها رخص القرار
را مكيناش الزامية المنع هاد القرار اصلا غلط لأنه كيرخص لينا شي حاجة وسط من شي حاجة مرخصة بهاد المنطق نقدرو نبداو نمنعو كلشي الشوانط لي دوينا عليهم قبيلا اجي شي
واحد يقول ليا اه نتا كتفرج في يوتوب را خاصني نرخص ليك الاف تي بي لانه كيدوز متلا. ولا شي بروتوكول من هاد البروتوكول. على اساس انهم كيعطيو اللي تا هو غادي يخصو رخصة
اي قرار ديال اي وكالة حكومية خاصو يكون مستاند على قانون مصوتين عليه الناس في البرلمان يعني هضرتو جايبها من قانون مطبقها من قانون ما جايبهاش من الفراغ نعطيكم مثال
غير باش تفهموني لو فتارضنا شدك بوليسي في الطريق وقال ليك علاش لابس تيشورت حمر كتقول ليه او اينا قانون تلبس تيشورت احمر او غادي نجبد ليك قانون من الجريدة الرسمية او يقولك القانون فلان الفلاني
باش تلبس تيشورت حمر لا تقول لي اه دابا اشناهو القانون لي خلا الوكالة تقول لينا علاش لابسين تيشرت الحمر يعني اشناهو القانون لي بالموجب ديالو دارت هاد القرار
التحكم فقط للشركات اللي عندهم رخصة الاتصال كيقول بناء على القانون رقم ستة وتسعين ربعة وعشرين راه متعلق بالبريد والمواصلات الصادر بتنفيذ القانون بخلاصة
كيحدد لنا اشناهما وسائل الاتصال وكيحدد لينا اشناهوما الشروط لي توفروا فالشركات الا بغاو يطلبوا ديك الرخص ديال الاتصال العقوبات واللعيبات المهم فهادوك الوسائل الاتصال لي حدد القانون محدد لينا ووسائل الاتصال
صلب شروط معينة ودقيقة اللي كتحتارم المسافة وطبيعة الاتصال. المهم وسائل الاتصال اللي حدد القانون وخاصك فيها رخصة فيهم وسائل الاتصال اللي كنعرفو. تيليفون وانترنيت
وما دواش لينا كاع على شي وسيلة الاتصال مستقلة بذاتها سميتها ففي القانون ما كاينش تفريق ما بين اذن هاد القرار لي خرج من لي كيفرق لينا ما بين
اتصال مستقلة على الانترنت هو قرار ماشي سليم وما عندوش مستند قانوني صحيح. كاينة اصوات كتقول بلي هاد شركة الاتصال هي ملزمة بموجب القرار. قلنا ليكم قبيلة بلي القرار ما فيهش
الافتراض الوحيد اللي كيبقى ان هاد الشركات بتلاتة اتفقوا باش يقطعوا فدقة وهذا ما يسمى في علم الاقتصاد معنيتها التواطؤ الذي يهرس المنافس
ولي هو قانونيا شنو معنيتو الى تفاهمو واحد ثلاثة الشركات على انهم ميهبطوش على واحد الثمن معين ولا يديرو واحد القرار لي كيفيدهم وكيقتل المنافسة مع بعض
الشيء اللي كيضر المستهلكين والى فتارضنا كاع ماكاينش قرار كاع كاين قانون خرجوا البرلمان كيمنع انه اي واحد يستعمل فغادي نقول لكم مرحبا بكم في كوريا الشمالية
هادشي تماما بحال كيفما كانوا ناقشوا في البرلمان انهم يديرو الضريبة على البارابول وتخيل معايا الضريبة على البارابول دابا كي تتجيك غريبة ورا نفس الشيء دابا لي واقع التبريرات لي كتروج بالساحة من غير ان هاد
قرار قانوني كاين اللي كيقول الهدف ديالها امني ناخدو الهدف ديالها امني اكثر الناس في العالم مهددين امنيين مقاطعينش الفوايد مثلا الميريكان والدول الأوروبية وكاينين طرق اكثر تعقيدا للناس اللي
يديرو مشاكل امنية يقدرو يستعملوها باش يتجاوزو هاد المشكل ديال كلشي موجود فأنترنيت من المتضرر من المستفيد اكبر المستفيدين من هاد القرار هو شركات الاتصال بنفسهم
لأننا حنا كنخلصو انترنت وعادا باش غادي نزيدو نخلصو من الأنترنيت. شركة الإتصال ما عندهم تا شي خسارات ايلا كانت هاد مطلوقة. وانما ما غاديش تكون عندهم ارباح متزايدة. هوما دائما
عندهم ارباح خيالية الا زدنا بدينا كنخلصو هاد الخدمة غتولي عندهم اضعاف اضعاف ديال الارباح لانك غتولي تخلص المكالمات على برا لي كيتقامو غاليين كاين بعض الاسئلة ملقتش فيها جواب علاش هاد
انا ختي لي هي وكالة حكومية لي خصها تجي فمصلحة المواطن واقفة ضد مصلحة المواطن مع شركات الاتصال سؤال خر علاش تا شي مسؤول حكومي وعندو وزن فلبلاد ما دوا فهاد المشكل? هو كيقيس الشريحة
كبيرة من الشعب المغربي هاد المشكل كيقيسنا كاملين كمغاربة الى سكتنا عليه فهو بداية شي حوايج الله لي عالم بهم في الفين وسبعة كانوا حبسو اليوتيب وناض عليه الصداع ورجع واحد الوقيتة كانوا صوتوا على
القانون باش تولي الضريبة على البارابول فألفين وتسعود حبسو السكايب ورجع حابسين جوجل ارت هاد كامل كيعطي واحد المناخ في البلاد ماشي زوين وكيعكس واحد النظرة خايبة حنا هادشي ماباغينوش حيتاش
تبغيو بلادنا وبغيناها تكون من احسن البلدان في العالم. في القرار نيت ديال كاينة المادة ربعة لي كتقول ليك يعاقب اي واحد استعمل بدون ترخيص. بقا للمقتضيات المادة ثلاثة وثمانين من القانون. الى رجعتي
ابتديت للمادة تلاتة وتمانين في القانون كتلقى العقوبة هي حبس من شهر الى سنتين وغرامة من عشر الاف درهم الى ميتين الف درهم يعني الناس لي يقول وانا مشغليش هادشي غنستعمل را القضية غرض بواحد
وقيتة غادي تلقى راسك مطبقة عليك هاد المادة غتلقى راسك مسدود فالحبس بشهرين ولا عامين وغرامة ولعيبات وكتلقى راسك كدير شي حوايج اللي كنتي كديرهم قانونيين قبل ولاو غير قانونيين ويضربك التران
اياو حلقتنا سالات كنشكر كلشي سكان الانترنيت لي توحدوا وتعاونوا معايا باش نصاوبو هاد الحلقة كاملين ضد هاد القرار ديال المنع كاملين هاشتاغ تأبوناو فلاشين ديالنا في اليوتوب لايكي ولا
الى عجبتكم بارطاجيو مع اصحابكم عاونو باش توصل المعلومة الأكثر عدد ممكن كاملين نقولو لا ضد هاد القرار. شكرا ليكم
