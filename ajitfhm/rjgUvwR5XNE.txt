اجي تفهم اشنو فهمت? اشنو واقع ما بين المغرب والجزائر? الجزء الأول عندي نفس الملاحظة عام والزيادة ما بقينا حطينا حتى شي فيديو ولكن غادي نرجعو لكم سخانة
بهاد السلسلة ديال الفيديوات لي كنحطو فيها تاريخ المغرب والمنطقة المغاربية كاملة وانا متيقن بلي هاد السلسلة غادي تزعزع الوقت وغادي تعجبك ولكن قبل لا نبدا بغيت نوضح ليكم كيفاش
هاد الحلقة اللي كلها تاريخ را خدمنا بيه هو تاريخ ما تيعتمدش فقط على الروايات الشفهية وكتب الكتاب اللي عندهم المصلحة السياسية وراء الكتابات ديالهم وانما معتمد ما امكن على مصادر موثوقة
بحال الكتب المؤرخين مشهود ليهم بالمصداقية وما عندهم حتى شي خرز سياسي فالموضوع المكتوب مخطوطات عملات قديمة بنايات عصرة الحقبة كتابة ونقوش فحيوطها وتائق مخابرات
على السرية وزيد وزيد وزيد وزيد وقبل لا نبداو عاوتاني بغيت نشكر الصديق العزيز الاستاد نبيل مولين المؤرخ المغربي لي صمم مؤلف معانا هاد الحلقة الخدمة
خيالية ديال المصادر من التوثيق التاريخي اللي غادي تلقاها فصندوق النص وحتى هو عندو قناة على يوتوب سيرو تأبوناو فيه بلا ما نطول بدينا ملي عقلت على راسي كمغربي بحال اغلبية المغاربة
بالنسبة ليا البراني يعني ماشي مغربي شخص مرغوب فيه وتنبغي نتعرف عليه كتر من اي شخص مغربي متنعرفوش وتنكبر بيه وهادشي مع كلشي الجزايريين كتحس بيه داك خوك
بعيد عليك غير شوية وتنعقل على القهاوي تيغوتو بالفرحة فاش خدات الجزاير كاس افريقيا وهذا هو الوضع الطبيعي حتى بدينا تنشوفو في السنوات الاخيرة تصريحات عدائية خصوصا
المسؤولين ديال الجزائر ولي تبعاتها في وسائل التواصل الاجتماعي مضاربات وصداع وروينة من بعض الناس من الجانبين وكاين منا لي نسى الوضع الطبيعي لي بيناتنا ولكن السؤال
علاش هادشي وقع? علاش تخلق الصداع بين الخوت? علاش? وباش نجاوبو على هاد السؤال خاصنا نرجعو مزيان في الزمن. لا بلاتي ماشي هنا
زيد مزال نرجع اه دابا دويتي. هاد البلاصة فالعالم كتسمى شمال افريقيا. وكاين عندها اسماء خرين حسب الفكرة اللي عند الساط اللي بغا يسميها. هاد البلاصة اللي
معظم السكان ديالها من الأمازيغ كانت المعلومات عليها قليلة بزاف حتى للقرن سبعة قبل الميلاد من بعد ما وصلوا لها الفينيقيين فهاد الفترة بدات كتغير الأمور تدريجيا هاد
الناس اللي جاو من السواحل لبنان الحالية بغرض التجارة صوبو مجموعة من المدن واترو فالسكان المحليين فبزاف دالمجالات والسبب الأساسي ديال التأثير ديالهم
السكة المحليين هو الكتابة. هوما اللي دخلو الكتابة بالحروف لهاد البلاصة. وما بين القرن الستة وربعة قبل الميلاد دات شي قبائل فشمال المغرب الحالي كتستاق
تتكون تجمعات سكني القرى ومدن صغيرة اللي استافدو من الحضارة اللي كانت فقرطاج واللي ولات قوة اقليمية كبيرة جوج قرون ونص من بعد التأسيس ديالها
حوالي تمنمية وربعطاش قبل الميلاد. بشوية بشوية فالمغرب الحالي بدات واحد العشيرة كتكون وكتفرض راسها على الساحة السياسية. حتى نجحو الزعماء ديالها انهم يصاوبو مملكة
القرن ثلاثة قبل الميلاد وكان سميتهم الموريين والمملكة سميتها المملكة المورية تيقولو بلي هاد الكلمة هي تحريف كلمة ماهو ريم الفينيقية لي كتعني سكان
الغرب اي المغاربة هي ومنها جات موريتانيا باش تفهم هاد الكيان كان كيمتد من المحيط الاطلسي غربا حتال نهر ملوي شرقا فشرق ملوية بدات فنفس الوقيتة
تقريبا جوج ديال الكيانات اللول سميتو مملكة مسايسيل والثاني سميتو مملكة ماسيل لي معروفة بن ميديا وكان ما بين المملكتين الصداع كيفاش
كان هاد الصداع علاش? المعلومات قلال فهاد الفترة. او ف ميتين وربعة وستين قبل الميلاد بدا صداع كبير ما بين الرومان او قرطاج. شكون لي غادي يسيطر على
البحر الأبيض المتوسط بغيتو تعرفو الحروب اللي كانوا بيناتهم في الحروب البونقية ما بين ميتين وربعة وستين قبل الميلاد حتال مية وستة وربعين قبل الميلاد واللي غادي يكونوا من اهم
ابطال حليمة على القرطاج مول الفيل اللي طلع به حتى لأوروبا وبسبب التحالف ديال ملوك ماسيل مع الرومان ولا حتى هم عندهم طموحات توسعية خصوصا
لي قدر انه يتوسع في عام ميتين وثلاثة قبل الميلاد حتال اراضي قرطاج وغادي يبلع مملكة مسايسيل تا هي الداخل ولات مملكة نوميديا
كبير ولكن هاد الكيان الضخم غادي يتزعزع ويتقسم من بعد ما مات المؤسس ديالو عام مية وتمنية وربعين بسباب الصداع على السلطة ما بين الأمراء والتدخل
رومان رومان استقروا نهائيا في شمال تونس الحالية من بعد ما قضاو على القرطاجيين عام مية وستة وربعين قبل الميلاد غادي يحاول يغرطى حفيد ماسيديسا
انه يوحد المملكة من جديد ابتداء من عام مية وتمنطاش قبل الميلاد. الرومان ما بغاوش تبان حداهم قوة جديدة تزاحم. فقرروا يفرشخوه في عام مية وحداش
قبل البداية فهاد الوقت كنحاكم بكوس الأول لي حكم المملكة المورية ما بين حوالي مية وتمنطاش حتال تمانين قبل الميلاد. بغى حتى هو يتوسع فالشرق على حساب
دارو ونسيبو يغارطا وجاتو الفرصة ملي شعلات الحرب ما بين نيوغرطة والرومان حينت ملي تفرشخ يوغارطة مشى هربان عند نسيبو بوكوس ولكن بوكوس ما
عطاه للرومان مقابل صدقة دائمة ولي هي خمسة وسبعين فالمية من مملكة نوميديا وداكشي لي كان انطلاقا من مية وخمسة قبل الميلاد
ولات المملكة المورية كتمتد من المحيط الأطلسي غربا حتال الواد الكبير شرق وبقات الأمور على هاد الحال كتر من ميا وتلاتين عام فهاد المدة النفود
هادي في المنطقة تزاد بزاف حتى انهم هوما لي ولاو كيختارو الملوك ديال المملكة المورية او فعام ربعين ميلادية قرروا انهم يستوليو عالمملكة
داك البورية اولا موريطانيا من بعدما قتلوا اخر ملوك او فعام تنين او ربعين قسموها لجوج ولايات موريطانيا الطنجية او لي فيها المغرب او موريطانيا القيصرية او لي كاينة
فيها حال ديال الجزائر الحدود الإدارية بيناتهم كتراوح ما بين واد ملوية وواد تافن فميتين وخمسة وثمانين ميلادية بداو الرومان كيقفقفو وكينساحبو من شمال المغرب بسبب
المقاومات الشرسة ديال السكان المحليين اللي ما عمرها ما وقفت تقريبا ابتداء من القرن الرابعة ما بقاوش شادين غير اراضي قليلة فطنجة اللي هي بجنب العرايش الحالي
وحتى هادو مشاو ليهم ملي هجموا على المنطقة عام ربعمية وتسعود وعشرين ميلادية وخربوا بزاف ديال المدن الشمالية ولكن مقدروش يحكموا المغرب حاولوا
عاوتاني الرومان رجعو السيطرة ديالهم على شمال المغرب ابتداء من عام ربعمية وتنين وربعين ميلادية ولكن دولتهم بنفسها الكبيرة غادي تنهار سنة ربعمية وستة وسبعين
عيد ميلادية من بعد واحد سبعة وخمسين عام غادي يحاولوا البيزنطيين يديروا نفس الحاجة ولكن ما غادي يحتلو الا سبتة وطنجة وبالمناسبة حتى لهاد الحلقة عاد باش غادي نقدر نفرق
الفرق ما بين الرومان والميزانطيين اللي كيتشابهو حيت هوما بجوج رومان في الأصل كانوا امبراطورية وحدة واحد الوقت انقسمو جوج د الإمبراطوريات الرومان بقاو في الغرب ديال البحر الأبيض المتوسط
عاصمتهم روما وكيدويو باللاتينية والبيزانطيين بقاو في الجهة الشرقية وعاصمتهم القسطنطينية هي اسطنبول حاليا وكيدويو باليونانية هادي غير معلومة على الهامش بالخف دوز حي ما بين
من نهاية القرن ثلاثة ومنتصف القرن سبعة كانت معظم التجمعات والقبائل في المغرب كتمتع بالاستقلالية تحت حكم الامارات وكيانات سياسية محلية وللاسف
فهاد الفترة تقريبا المعلومات مكاينينش بسبب قلة المصادر وقلة تواصل هاد السكان مع الشرق وبالضبط ما بين عام ستمية وتسعود وتلاتين وستمية وتنين
بداو كيدخلو المسلمين للشمال افريقيا في عهد الخليفة عمر بن الخطاب ولكن الزحف ديال المسلمين لهاد المناطق وقف من بعد ما شعلاتها
اول حرب اهلية في الاسلام المعروفة بالفتنة الكبرى في عام ستمية وستة وخمسين ميلاديا. ملي وصلوا الامويين للحكم في عام ستمية وواحد وستين ميلادية استقرت
الأمور نسبيا وطلقو من جديد عملية الفتح الإسلامي فجميع الإتجاهات ما بين عام ستمية وتناين وتمانين ميلادية وعام سبعمية وخمسة شدو المناطق اللي
غادية من غرب ليبيا حتال المحيط الأطلسي وزادو طلعو لأوروبا اسبانيا والبرتغال من بعد المعركة لي تقالت فيها الجملة الشهيرة العدو
امامكم والبحر وراءكم ديال طارق بن زياد. ودابا تهدن باش نصدمك. هاد الجملة راها اسطورية ما كايناش كاع. ما بانت
حتى دازت قرون على الحدت وا السيد ما حرق لا سفن او شاكين كاع واش خطب بالعربية لأنه معظم الجيش كان من الأمازيغ مستعراب
وهنا عاوتاني نبهكم. راه ملي تنقولو امبراطوريات لي شدو شمال افريقيا راه تندويو غير على الشمال نيت. لي مبرد وفيه ما يدار الفلاحة وكذا. اما الجنوب لي فيه الجبال
الصحرا مكان حتى حد مسوق ليه حيت اولا صعيب توصل ليه بالجنود تتقام عليك غالية او مفيهش تا ربح بزاف حيت في الغالب في الجنوب القبائل تيكونو رحل مكاين
ما هضر على والو يعني ما كاين لا ضرائب لا والو يعني ما كاين لا رباح لا والو يعني صافي حيد بلاش. صافي باش ما بلاش الساط. او غير باش تفهم عاوتاني مفهوم الدولة
فديك الوقت مختلف بزاف على مفهومها دابا. الدولة داك الوقت مكانتش كتعني مجال جغرافي محدد بدقة كيعيش فيه شعب واعي بخصوصيتو تحدا للحكومة كتعتامد
جهاز منظم ديال الموظفين المدنيين والعسكريين ومجموعة من المساطر القانونية المضبوطة باش تفرض السيادة ديالك وتحقق اهداف معينة في مختلف المجالات
هادي هي الدولة الحديثة الدولة القديمة هي نكشة القبايل المتحالفين بيناتهم وعندهم اراضي وفيهم ناس وهاد الناس يمكن ما تكون بيناتهم تا شي علاقة العلاقة لي بيناتهم كتكون بالقوة
اولا شي ايديولوجية او تفكير كيجمعهم في المفهوم القديم ديال الدولة مكاينينش الحدود بالمعنى لي كنعرفو دابا كان الحاكم كيسيطر على اهم البلايص في البلاد مناجم مرتفعة
موانئ الطرقان معابر او غير هادو هوما اللي كيبينو السيادة ديالو الخليفة اولا السلطان اولا الأمير تيعتبر ان الأرض اللي شد بقوة السلاح هي ارضو ديالو هادشي علاش
ديما نايضين الصداعات والثورات والحدود كيبقاو يتغيروا كل مرة الدولة التقليدية اللي بغيتي تقول النظام الإداري فيها بسيط الجيش ديالها كيكون مكون غير من القبائل اولا
المرتزقة اولا العبيد اولا كاملين في الإدارة تيكونو شوية ديال الكتاب وشوية ديال الناس لي كيجمعو الضريبة وشوية د القضاة وما بين لي كيسيرو بين الناس بزاف د الوسطاء بحال زعماء
قبائل ولا العائلات ولا رجال الدين ولا امناء الحرف. والقانون ما مضبوطش. يا الشرع يا التقاليد يا داكشي اللي طاح على الحاكم فراسو هو وقاد. وهادشي تيخلي
الدولة التقليدية تكون هشيشة الريح لي جا يديها هادشي علاش في القديم كنسمعو دول طاحت وناضت بهادشي كثير ماشي بحال دابا. ودابا نرجعو للقصة ديالو. الأمويين
متعاملوش مزيان مع السكان المحليين وواخا بزاف منهم ولاو مسلمين في القنت الغربي مثلا استقروا اهم ممثلين ديال اهم الحركات المعارضة حتى قدرت
وحدة منهم لي هي خوارج الصفرية واحد الثورة كبيرة ما بين عام سبعمية وربعين وسبعمية وثلاثة وربعين من المغرب لي حررت من الخلافة لي
ولات الحدود الاموية مكتفوتش واد تلمسان في عام سبعمية وخمسين ميلادي. جاو العباسيين بلاصة الامويين. وحتى هما مقدروش يفوتو النص ديال
الجزائر لي كنعرفو دابا والقنت الغربي ناضو فيه امارات كتار الرسوميين غرب الجزائر بنو ميدران تافيلالت البرغواطيين فتامسنا من شالة حتال ازمور
اللي كانوا في واليلي وفاس وبنو صالح في الريف والامويين في الأندلس بقات هاد المنطقة هاكدا حتال عام تسعمية وتسعود ميلادية للقرن
هنا فين بدات تتبان اول فكرة ديال الإمبراطورية في المنطقة وهنا تندويو على الدولة الفاطمية لي بدات في تونس الحليب ولي الفكر ديالهم شيعي اسماعيل
ما تنساوش بلي في الأندلس كاينة الدولة الأموية للفكر ديالها سني مالكي ناري هادشي شحال قديم وكل واحد فيهم بغا يتوسع وينشر الأفكار ديالو حتى ولى مجال
صراع بيناتهم في الأساس هو المغرب وبسبب هاد الصراعات طاحو الأدارسة وبانو مية درهم وبانو بزاف ديال الإمارات جداد بحال بانو العافية وبانو يفرق ومغراوة والبرغو
مازال كاينين البورغواتيين عجيبين كان عندهم دين خاص ديالهم بالإسلام والأمير ديالهم دا عنو ابوة كاع وبدل فالصلاة والصيام وروينة
وطبعا كلشي دول المنطقة اللي فالجناب كانوا كيجيوهم كفار وتخيلوا شحال بقاو وبقاو تلتمية عام فالمغرب ابلاتي حباس هاد الحلقة اللي كتشوف خدات مجهود كبير
الفريق الضخم ما يمكنش نتطورو او نستمرو الا ما كانش دعم او ممكن اليوم تا دعمنا الا هبطتي تحت الفيديو او وركتي على هاد البوطونة على شكل قليل
كتمكنك انك تساهم معانا ماديا في انجاز الحلقات اللي جاية وكتمكنا حنا اننا نستمرو وهدا اهم شيء لهذا حنا كاملين كفريق كنعتامدو عليهم
باش الأمور تصام وكنعتامدو عليكم عاوتاني انكم تآبوناو راه مدة هادي وحنا خدامين ومازال ماوصلناش المليون وبارطاجي الفيديو تا الناس
وانا كنتسنى فيك حنا كاملين كنتسناو فيك صافي تأبونيتي اه وا السي بصح تيقتك يلاه نكملو القصة الفاطميين بدلو العاصمة ديالهم ومشاو لمصر لأن
كانوا تيحلمو يوحدو العالم الإسلامي كامل وقد ما قربتي للشرق الأوسط قد ما كتحكم كتر من بعد واحد الشوية بدات الأندلس كتفرشخ داخليا وطاحت الدولة
اموية وبانو فيها ملوك الطوائف يعني تقسمات العمارة الصغار كل وحدة حاكم فيها ملك وبقات الأمور في الغرب الإسلامي في بداية القرن حداش سياسيا
ومقسمة ودينيا كلها تيلغي بلعاه كل بلاصة عندها مذهب مخالف للبلاصة لخرا والبورغواتيين عندهم خور في المغرب كاين ثلاثة
حدث قبلية تنهاجة مصمودة وزناتة وواحد الصهد من قبائل كدالة الصنهاجية في الجنوب ما عجبوش الوضع الديني اللي في القبيلة ديالو وبغا يعلمهم الدين الحق
مشى دبر على واحد العالم مجهد كان جوايه سوس سميتو عبد الله بن ياسين الكزولي وداه معاه للصحرا فعام الف وربعين ميلادية تقريبا استقر الفقيه تما
وبدا كيعلم الناس وكيكونهم وبدا كيخرج مجاهدين من الطراز المجهد بداو ينشرو الأفكار ديالهم الدينية والسياسية على القبائل لي
عارضينهم وتيطيحو قبيلة ورا قبيلة حتى صوبو اول امبراطورية مية فالمية مغربية صنع محلي اللي داخلة
النص ديال الجزائر الحالية وهابطة حتال مالي على قبل مناجم الذهب وطالع حتال الأندلس من بعدما حيدو ملوك الطوائف في المعركة المعروفة ولي سميتها الزلاقة هما
لي صاوبو مدينة مراكش ولي كانت اول عاصمة لمغرب موحد وكانو تيتسماو بالمرابطين وبقاو ما بين عام الف وربعين ميلادية حتال عام الف
الف ومية وسبعة وربعين وفهاد الوقت فشرق الجزائر كانت الدولة بنو حماد اللي بانو من بعد الفاطميين من عام الف وربعطاش ميلادية حتال عام الف ومية
تنين وخمسين ميلادية الحدود بين هاد الدولتين كانت كتحرك مع تحرك الولاءات القبلية لي تابعة ليها لحدود لحد هاد الوقت كتحددها البيعة للأسرة الحاكمة
ماشي الجغرافيا فهاد المرة فقبائل مصمودة واحد الساط كان فقيه واعر قاري الدين وتيختالف مع التصور الديني اللي عند المرابطين من بعدما
رجع من المشرق مشى لمراكش فعام الف ومية وعشرين ودار مع الفقيه الكبار تما مناضرات بحضور الأمير المرابطي وكيفرشخ ليا كلشي السيد
او بشوي بشوي بدا كيكون اتباع او ادعى انه المهدي المنتظر او ابدا كيحارب المرابطين حيت هو ابغى يوحد العالم الإسلامي كامل اللي كان كبير
بالأفكار ديالو وخلق عقيدة جديدة سماها العقيدة الموحدية كان سميتو محمد بن تومرت وحنا تنعرفوه بالمهدي بن تومرت حينت
مع انه المهدي المنتظر وبقى تيحارب المرابطين تمن سنين واخا مات فعام الف ومية وتلاتين قبل لا يحقق الانجاز الكبير ديالو خالفو واحد الساط سميتو عبد
وقدر يطيح المرابطين ويستولى على المغرب حتى للصحراء والجزائر الحالية وتونس الحالية وغرب ليبيا الحالية والأندلس. وهادي تاني امبراطورية
مغربية مئة في المئة صنع محلي ولي سميتها الامبراطورية الموحدية الجزائر والمغرب دابا بلاد وحدة هادشي ما بين
الف ومية وعشرين حتال الف وميتين وتسعود وستين اواخر العهد الموحدي استولت الممالك المسيحية على اكبر جزء في الأندلس وبانت
هاد المرة من قبيلة زناتة جوج ديال الدولات ولي هوما المرينيين ولي شدو المغرب عاصمتهم فاس والزيانيين ولي شدو شمال الغربي من الجزائر الحالية وعاصمتهم
وهنا بدا تيبان الصراع على الحدود ما بين المجموعتين. المرينيين كان عندهم نفس الحلم ديال المرابطين والموحدين ولي هو يكونوا امبراطورية كبيرة
وطبعا باش يحققوا هاد الحلم كيبداو بجيرانهم الزيانيين كل مرة تيستوليو عليهم وكيدخلوهم في الإمبراطورية ديالهم ومن بعد كيطرا شي بلان ويعاودو ينفاصلو
يا اما بسبب الطاعون الدولة كضعاف اولا بسبب التمرد وبقينا على هاد الحال الدولة المرينيات كبار وتصغار مضاربة مع الجيران حتى ضعافو كاملين وهادشي لي خلا
بس بليونط والبرتغال يدخلوا في المغرب السبليون دمرو مدينة تطوان عام الف وربعمية واحتلوها والبرتغال احتلو مدينة سبتة اللي كانت عاصمة
المغرب الاقتصادية هو اهم ميناء في بلاد بقيادة هنري الملاح في عام الف وربعمية وخمسطاش الشعب سخط وناضوا تورات بزاف اللي طيحت الدولة
مرينية ودخلت المنطقة كاملة ففوضى حتى بانت فشمال المغرب الدولة الوطاسية هادو لي كانوا وزراء عند المرينيين حاولوا السلاطين ديال هاد العائلة يحكموا البلاد ابتداء من
عام الف وربعمية وتنين وسبعين ولكن شدو غير العاصمة وشي بلايص شمال المغرب والشي لاخر الفوضى والإمارات فهاد الوقت حرك ليا الخريطة تركيا
كان واحد الساط سميتو سليم قدر يكبر الدولة ديالتو لي بانت في القرن التلطاش ولكن هو قدر فتمن سنين يرجعها امبراطورية كبيرة فتلاتة ديال القارات ولي
كانت سميتها الإمبراطورية العثمانية الإمبراطورية مسلمة خدات السمعة في العالم كامل السكان في شمال غرب الجزائر الحالية ديك الساعة مكرفسين مع محاولة الاحتلال
فاق تلاقاو مع واحد الجوج ديال القراصنة خوت عثمانيين ولي هوما خير الدين وعروج بربروصي وبما انهم مسلمين طلبوا منهم سكان المنطقة
المساعدة على الكفار وذلك ما كان عاونوهم يخرجو المسيحيين وحكمو هوما البلاصة وبايعو السلطان العثماني سليم الأول الدولة العثمانية دخلات
الجزائر الحالية ابتداء من عام الف وخمسمية وتمنطاش والعثمانيين حتى هوما بغاو يتوسعوا في المغرب ولكن ما بغاوش يدخلوا للبلاد بالقوة في الدقة الاولى كانت
بيناتهم وبين الإمارات لي حاكم المغرب علاقات زوينة بحال الوطاسين والسيدة الحرة حاكمة تطوان وامارة دبدوب المرينية كانوا العثمانيين تيقولو مع راسهم
الكيانات لي في المغرب دابا ضعيفة والأوروبيين قويين طال الزمان ولا قصار الأوروبيين غادي يهجموا عليهم وديك الساعة غادي يطلبوا منا المساعدة حنا لأننا حنا مسلمين بحالهم
ملي غادي نعاونوهم غادي يبايعوا السلطة للعثماني وها حنا سولينا عليهم ساهلة كيفما طرا في الجزائر وتونس من بعد ولكن غادي يطراو واحد البلان غير متوقع
قاليك اسيدي غادي تخرج واحد الحركة جهادية من سوس ابتداء من عام الف وخمسمية وعشرة ميلادية هاد الحلقة بغات تجري على المسيحيين من موانئ المغرب وبدات
تجاهد دخلت لمراكش او قدرت انها طيح كلشي للدول او وحدة المغرب من الصحرا للبحر الأبيض المتوسط ولكن بقاو شي بلايص تحت الحكم الأوروبي بحال مدينة
وسماو دولتهم الدولة الزيدانية ولي تنعرفوها حنا بالدولة السعدية وحتى هما الهدف ديالهم يصاوبو امبراطورية بحال الموحدين والمرابطين غير
سلطان الزيداني محمد الشيخ المهدي شد بلاصتو ووحد المغرب من جديد عام الف وخمسمية وتسعود وربعين وصلو سفير من عند السلطان العثماني وغادي يقول ليه هاد
مبروك عليك يا حاكم فاس. حقرو ما سمعش بالسلطة للمغرب. وغادي يكمل. بايع السلطان العثماني سليمان القانوني. ناري السلطان زيداني ما حملش
جاوبو واحد الجواب قاصح قاليه سير قول السلطان الحواتة ديالكم نتلاقاو فمصر اعشيري زعما السلطان الزيداني غادي يدخل فالامبراطورية العثمانية
وقال ليه سلطان الحواتة حيت معروفين العثمانيين بالأساطيل البحرية ديالو لي كانت قوية وما دازت غير ست شهور حتى اقتحم السلطان الزيداني
الحالية وصحتي مستغنم وبسكرة وردوه العثمانيين بالصداع والروينة وبلاصتو عاوتاني وبقات الحدود ما واضحاش بين الدولتين العثمانيين
ما تسرطاتش ليهم وبغاو يردو الضربة مشاو تحالفو مع الأمراء الوطاسين اللي كانوا قبل من الزيدانيين واللي كانوا هربانين فأوروبا وعاونوهم بجيش باش يدخلو لفاس
او داكشي لي كان دخل للأمير الوطاسي بجيش ديال العثمانيين او تحارب مع الزيدانيين او جرا عليهم من فاس عام الف او خمسمية او تلاتة او خمسين ميلادية
دخلوا العثمانيين وبداو كينشروا السيطرة ديالهم الدولة على التقاليد والأعراف ديالهم. هادشي اللي ما عجبش الشعب ديك الوقيتة الا
ما تقيسش لينا فيهم ا صاحبي. ناضو عليه. الثورات وعلقو العثمانيين فحالاتهم ورجعو الزيدانيين من بعدما هرب الجيش العثماني طيحو الورطة سير
مرة اخرى ووحدو البلاد نهائيا فعام الف وخمسمية وربعة وخمسين السلطان محمد الشيخ هز راسو شاف فالشمال المسيحيين قويين والاكتشاف
فاتو روينة او شاف فالشرق لقى العثمانيين حتى هوما قويين ما بقى عليه غير الجنوب باش يحقق الحلم ديالو فتكوين الخلافة او بدات الحملات فالصحرا او موريتانيا
ومشاو لمنطقة التوات وتيجوراري العثمانيين اللي خايفين من المغرب يوليو قوة كبيرة صيفطو مرتزقة اللي قتلو السلطان فعام الف وخمسمية وسبعة وخمسين
قطعو ليه راسو وداوه حتى لعند السلطان سليمان القانوني. وهادشي لي عصب المغاربة بزاف وقاس كرامتهم. من بعد غادي يجي ولدو سميتو عبد الله الغالب بالله
العثمانيين علاش دارو هاد الحركة? حسب التاريخ ملي تيتقتل السلطان كترون البلاد وكضعاف وديك الساعة هوما يدخلو ليها بهدوء مقاومة تكون قليلة وداكشي لي كان
الحاكم ديال العثمانيين في الجزائر حسن باشا جهز واحد الجيش كبير وانطلق به الفاس. غير سمعوا المغاربة الخبار ان العثمانيين جايين توحدوا مع السلطان ونساو
جميع الخلافات ديالهم باش يدافعوا على استقلال البلاد من العثمانيين اللي يلاه قطعوا راس السلطان ديالهم وفعلا تلاقاو في معركة واد اللبن عام الف وخمسمية
مية وخمسين. تفارشخو فيها العثماني. ما تقيسش ليا التكشيطة. غادي تهنى المغرب من العثمانيين وواحد
سطاشر عام عبد الله الغالب واللي هو السلطان ديك الساعة فالمغرب بدا تيبني ويعمر فالبلاد حتى مات بسبب مرض عضال وفاة شبه عادي وملي كيموت السلطان كينوض
الصداع بين ولادو وخوتو على شكون غادي يحكم الأمير عبد الملك خو السلطان لي يلاه مات مشى عند العثمانيين كيطلبهم يعاونوه يحكم المغرب في عام الف وخمسمية
ستة وسبعين والعثمانيين مخسروش ليه الطلب عطاوه جيش باش يطيح ولد خوه محمد المتوكل ولي هو ولد السلطان لي يلاه مات هجم عليه وفرشخو
وولى هو السلطان الجديد ديال المغرب بمساعدة الجيش العثماني هاد السلطان كان عايش شي سطاشر عام مع العثمانيين ملي حكم المغرب بغى يتصرف بحال السلاطين العثمانيين
تقاليد وعادات الحكم والمغاربة الا هادي ما تقيسهاش ما حملاوش كتير الشي خوه مولاي حمد اللي كان مغربي قح وانا تنقول مغربي لانه
انك ولد شي منطقة عندو معنى سياسي وثقافي وديني بدا كيبان ما بين النخب ديك الوقيتة فالمغرب ملي شد عبد الملك الحكم بداو العثمانيين
كيطمعو ويسيطرو على المغرب من جديد ولو ان السلطان كان كيعتارف بالسيادة ديالهم وخا غير بالسمية ولكن كان باغي يحافظ على استقلال البلاد بأي وسيلة فمشى تحالف مع
والفرنسيين والنجليز ضد التواركا. السلطة لي تحيد محمد المتوكل ولد السلطان لي يلاه مات ماحملش الفيلم ومشى طلع عند البرتغال. وقال ليهم
عافاكم عاونوني نرجع الحكم ديالي ونعطيكم بزاف ديال الموانئ في المغرب تقضيو بها الغرض على قبل المستعمرات ديالكم الملك سيباستيا نقز على هاد الفرصة لي مكتعوضش
وجمع النبلاء كاملين وقنعهم ان هاد العملية غادي تكون مجرد نزهة عسكرية. وبداو كيوجدو راسهم وداز التجهيز للحملة فظروف مخيرة. لأنو
كان طالع الناس يمشيو يضربو غا دويرة ويغنمو. العثمانيين ساقو الخبار. ومشاو غالبا بداو يدبرو باش يسممو السلطان عبد الملك. السلطان
المغرب ولي هما حطوه في العرش لأنهم عرفوا ان مشى خوا بهم ومشى تحالف مع النقليز والسبليون والفرنسيس ضدهم كيدبرو عملية التسليم باش يموت في المعركة اولا قبل منها بشوية
وديك الساعة الدولة غادي تضعاف ما كاينش السلطان او هكدا البرتغال لي ناض يربحو المعركة ويسيطرو على البلاد او هدا سبب كافي لي يخلي الشعب يعيط على العثمانيين لأنو
مسلمين بحالو باش يعاونوه ضد البرتغال المسيحي. او هكدا الدولة العثمانية ادخل للمغرب كيفما دارت مع الجزاير او تونس. خطة مريقلة
ولكن اعشيري ديما مع المغاربة الأمور كتمشي عوجة. في الصيف ديال عام الف وخمسمية وتمنية وسبعين. بدات الحرب مع قوة عظمى
سميتها البرتغال تا را كنقول ليك حال الا المغرب حاليا مضاربين مع النجليز ولا فرنسا هادشي حدا القصر الكبير فنفس النهار السلطان المغربي مات
كيفما خططتو العثمانيين ولكن خوه حمد وقف على السكة. شد الأمور وما عيقش قدام الجيش بلي السلطان مات. حمد قدام الجيش كامل
بقات ليه طريق وحدة وصعيبة الحرب والجهاد وبدات الحرب بالجهد المغاربة مقاتلين قدام جيش عملاق وربحوا
ومات الملك البرتغالي ومات السلطان لي تحيد محمد المتوكل حتى هو هاد المعركة معركة فاصلة في تاريخ المغرب ماتوا فيها
نهار واحد تلاتة الملوك هادي معركة واد المخازن او معركة الملوك التلات. واللي وقعت فربعة غشت عام الف وخمسمية
وتمنية وسبعين وبسباب هاد المعركة الإمبراطورية البرتغالية غادي طيح من بعد ما مات الملك البرتغالي هنري عام الف وخمسمية وتمانين وحنتاش معندوش وريت
بحال الملك سيباستيان ورتهم الملك الإسباني. ومن تما سبتة دازت بالوراتة من البرتغال للسبليون لي باقا شاداها لدابا. وبا حمد
السلطان لي يلاه مات تا را طلع في الطوندونس اعشيري. ولى هو الزعيم ديال الأمة. او من داك الوقت تطلقت عليه لقب المنصور. حيت الله نصرو فهاد المعركة لي
تجمعات عليه كلشي الأسباب باش يخسر ولى معروف بالمنصور الذهبي راه سميتو با حمد اعشيري ربع سنين اللولة بدا كيقاد فلبلاد الداخلية وقال
خاصني نصاوب شي مغربي اللي غادي يخليني نحكم البلاد مزيان ونعطيها واحد الهوية تقيلة وحتى شي واحد ما بقى يبرزني بهاد اللعيبة ديال التقاليد نكونو حنا
واضحين وتما هو يصوب المخزن هو مول المخزن. والمخزن هو واحد المنظومة ديال السيطرة بازي على الشرع وفيها واحد الطقوس محكم. شتي دوك المراسم
القسم ديال البيعة لي كتشوف ديال السلطان راكب فوق العود وفوق راسو مظل وغنات وكدا را كترجع لهاد الوقت والمخزن عاوتاني هو ادارة وجيش وديبلوماسية مصاوبين بطريقة مريبة
وهادشي كامل كيفاش مصنوع ومرض الدم واللباس وداكشي معتمد على التقاليد المغربية من يامات المرابطين ومدردر شوية بالعثمانيين والأوروبيين المغرب عاوتاني داك الوقت ما بين
ودولتين في العالم العثمانيين في المشرق والإسبان في الشمال فمكانش يمكن ليه لا يتوسع لا في الشرق ولا في الشمال فما بقى قدام با حمد اللي كان كيحلم ان
انه يكون امبراطورية كبيرة الا الجانب في عام الف وخمسمية واثنين وثمانين بدا السلطان سياسة صحراوية باش يقطع الطريق على العثمانيين اللي بغاو يسيطروا على المنطقة
واحد فتوات لأنها واحة غنية وممر ديال القوافل التجارية هاد البلايص اللي كانت تابعة للمغرب من العهد المرابطي المغاربة شدو المكان وشدوا
واراضي كتيرة منها منطقة بشار وتندوف الحالية خدا المنصور الذهبي بهدوء الصحرا وهادشي خلاه يمشي بعد عامين بالضبط في عام الف وخمسمية وربعة وتمانين يزيد يصيد
على الصحرا ومشى حتي لنهر السنغال وهنا ملي كنقولو للسيطرة راه ماشي صورية راه كانوا الولاة والعمال ديال السلطان تماك والبيعة والضريبة والهدية والقضاء والمذهب
ديني وكلشي تا را با احمد المنصور الذهبي ناضي ملي غادي يسالي اشنو غادي يقول ليه راسو غادي يقول ليه راه كاين واحد المنجم ديال الملحة فواحد البلاصة سميتها تا فين كاينة
كاينة فواحد الإمبراطورية سميتها سنغاي اللي كاينة فمالي الحالية وبدا كيوجد ليها الحملة من بعد تلت سنين ديال العمليات العسكرية والمناورات
خدا المنصور الذهبي مملكة سنغاي وحقق اخيرا المنصور الحلم ديالو في تكوين امبراطورية عملاقة كيبان من التصرفات ديال با حمد
انه منظم او هادشي علاش غادي يمشي يبغي يقاد مع العثمانيين الحدود في الشرق. في ناحية فكيك. من بعد واحد المجموعة من المناوشات عسكرية والمفاوضات
خلات العثمانيين يعترفوا بفكيك للسلطان المنصور بسبب هادشي اللي دار با احمد المنصور الذهبي الأحلام ديال العثمانيين في المغرب مشاتش بشكل نهائي. ما بقاوش كاع كيحلمو
وفي عام الف وستمية وتلاتة غادي يموت المنصور الدهبي. مات المنصور مات
وملي كيمد السلطان كتنوض الروينة. زيد عليها جات المجاعة والطاعون
البلاد تفرشخت اشنو وقع تدخلو الأوروبيين عاوتاني وبانو امارات صغار في المغرب ودخلت في بلاد فوضى المدة ديالها ثلاثة وستين عام فهاد
فترة العثمانيين ما قربوش للمغرب حينت كانوا مرونين داخليا والأوروبيين ما بقاوش مهتمين بالمغرب من بعد ما اكتشفوا ميريكان فقط اسبانيا خدات العرايش كانت
تحط عليها العين هادي مدة ما بين الف وستمية وتلاتة الوقت اللي مات المنصور حتال الف وستمية وستة وستين من بين الامارات اللي بانت بعد المنصور الذهبي كانت الامارة
العلوية اللي بانت في تافيلالت في عام الف وستمية وربعين للمؤسس ديالها محمد بن الشريف وهدا بدا تيتوسع فالشرق على ظهر العثمانيين اللي وقف
عند حدو نتافقو معاه بلي الحدود ما بين الإمارة العلوية والدولة العثمانية هي واد تافنة ومن بعد حكم خوه مولاي رشيد عام الف وستمية وربعة
لي فعامين عاود واحد المغرب كامل تحت الحكم ديال الدولة العلوية لي باقا حاكماه لدابا حول مولاي رشيد يفود واد تافنة وحبسوه دولتو كانت من البحر
المتوسط حتى للصحراء ومن المحيط الأطلسي حتى الواد تافنة وتوات وتيغورانين في الشرق اللي فيهم بشار وتندوز من وراه غادي يجي خوه مولاي اسماعيل له تا هو تقاتل باش
واحد البلاد وغادي يحكم من عام الف وستمية واثنين وسبعين تال عام الف وسبعمية وسبعة وعشرين حتى هو بغا يتوسع في الشرق وهجم على العثمانيين ولكن فرشخوه مزيان وعاودوا
دكروه بلي الحدود بيناتهم هي واد تافنة او هوما مبغاوش يدخلو للمغرب حيت مبقاش عندهم الجهد فهاد الوقت في المغرب الأوسط الحكم فيه ولا شبه مستقل على الدولة العثمانية
هي المركزية الحكم فيها هو حكم ذاتي الولاة تيعتارفو بالسلطان العثماني ولكن كيسيرو الأمور بطريقة شبه مستقلة من ديك الوقت الحدود بين الدولتين
بقات فواد تافنة وخا السلطان محمد بن عبد الله لي هو محمد التالت دار شي محاولات فلخر ديال القرن تمنطاش منين مات هاد السلطان فعام الف وسبعمية وتسعين
ناضت الحرب بين ولادو وتخربقات في امور عاوتاني. غتانمو العثمانيين ديال شمال الجزائر الحالية الفرصة وفرضوا الضرائب على منطقة وجدة. ولما بدا مولاي سليمان
كيقضي على الخصوم ديالو وكيوحد بلاد من جديد صيفط حملة عسكرية عام الف وسبعمية وتمنية وتسعين ونصحت ترجع وجدة وما جاورها ما بين عام الف وتمنمية
والف وتمنمية وجوج وجه هاد السلطة الاهتمام ديالو للمنطقة الجنوبية الشرقية وعاود بسط النفوذ ديالو على واحد التوات وتيغوراري وفي البداية ديال القرن تسعطاش
عام الف وتمنمية وخمسة الناس ديال وهران وتلمسان والنواحي تاروا على الحكام العثمانيين بقيادة واحد الصوفي سميتو الفليتي وملي نجحوا صيفطو
للسلطة للمغرب مولاي سليمان اعترافا منهم بالسلطة المعنوية ديالو كأمير المؤمنين في الغرب الإسلامي ولكن السلطان كان عندو بزاف ديال المشاكل السياسية والإقتصادية
خلاوه يرفض يتحمل هاد المسؤولية وقرر انو يتوسط بينهم وبين العثمانيين وداكشي اللي نجح فيه والعلاقات ما بين الإيالتين فيها مد وجزر احتل عام
الف وتمنمية وتلاتين. وعقلها على هاد التاريخ مزيان حيت غادي تقلب فيه القصة كاملة وغادي تأثرو بها حنا للدم
باقي غادي دخل لفرنسا. وهادشي لي غادي نقولو في الحلقة الجاية. وقبل لا نسالي بغيت نشكر فريق العمل كامل. لي هادي عام بالضبط وحنا
دون انقطاع او بغيت نشكر عاوتاني المدرسة الأولى والوحيدة فالمغرب ديال صناعة الرسوم المتحركة اللي شاركوا بعض الطلبة ديالها فصناعة اجزاء من هاد الحلقة او بلا
اماندوي على الفريق د الكتابة القرافيس والاخراج الموسيقى كلشي كلشي الله يعطيكم الصحة ايلا عجبك المحتوى لي كنديرو ممكن دعمنا عن طريق انك تورك على البوطونة على شكل
القلب اللي كاينة تحت الفيديو را كتمكنك انك تساهم معانا ماديا باش نقدرو نستمرو. وهادي غير الحلقة اللولة. اما الحلقة التانية ناري كي غادي تكون الحلقة الجاية
عبد القادر بوعلام مولاي عبد الرحمان الجنرال الفرنسي تا را غادي تشبك تشبك انا دابا كندوي معاك
وعارف اشنو كاين في الحلقة الجاية. والله تا واعرة. وحتى نتا واعر وغادي تكون اكثر وعورية ملي غادي تهبط تأبونا وتخلي لنا دير الا بارطاجيتي
غتولي المنصور الذهبي. والمصادر هادشي كامل لي قلنا را مكندويوش على الفراغ راهم كاينين لتحت فصندوق الوصف. او ناقص او حلل الرأي لك او تهلا. واو

