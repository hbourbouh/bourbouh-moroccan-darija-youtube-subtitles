اجي تفهم اشنو فهمت? حلقة مهمة القانون البشر عبارة عن كائنات اجتماعية كتعيش في مجموعات قبائل اولا دول قاع وباش يقدرو
يعيشوا مزيانين وتا شي واحد ما يتعدى على لاخر يصاوبوا قوانين اللي كلشي كيحتارمها ولا شي واحد خرج عليها ينال العقوبة اللي هوما محددينها المهم هاد الهضرة كاملة اللي قلت ليكم الجليدة وتا شي واحد ما عارفها عارف
بلي حنايا واعرين وفشكل. دابا نجيو ندويو على دولة مؤسسات ديمقراطية وكتحترم راسها. اه بحال اه المغرب مثلا. كيفاش كدوز القضية? باختصار اول
كنصاوبو كاملين كمغاربة ولي فيه تنحددو كيفاش غادي نعيشو الواجبات والحقوق والحريات دياولنا وبزاف ديال الحوايج تتعلق بنا هو الدستور الدستور هو القانون
كبير ديال البلاد ولي كنصاوبوه كاملين كمغاربة هو الجذر هو اكبر حاجة يعني خاص حتى شي قانون كيخرج من وراه ميكون كيختلف عليه حتى شي قانون معندو الحق يحيد شي حرية عطاها ليك الدستور وحتى شي
عندو الحق يسمح ليك بشي حوايج منعهم عليك الدستور الى حليناه غادي نلقاو فيه بزاف ديال النصوص لي كيطراسيو التيران ديال المغرب كامل وكيفاش المغاربة بغاوه يكون? وفي الدستور كنحددو نظام الحكم لي غادي يكون في البلاد واش ملكي
والجمهورية وكنحددو فيها تدي للبلاد واللغة الرسمية د البلاد الى اخره وكيقادو كيحدد السلطات لي كتحكم البلاد ولي هما السلطة التشريعية السلطة التنفيدية والسلطة القضائية صعب دوي معانا
الدارجة را كنسمعو الشينوية باينة هي هادي الجملة لي طاحت عليك فالراس باش نفهمو كتر رجع معايا خطوة لور. كيفاش تصوب الدستور؟ متلا فالدستور لخراني لي درناه الفين وحداش الملك عين واحد الهيئة خصيصا باش صاوب الدستور
مغربي واللي مكونة من الناس خدمتهم هي القانون. دماغهم? طيب طيب بالقانون ا صاحبي. صوبو لنا دستور اللي كيلبي المطالب ديال الناس اللي كانوا خارجين في الفين وحداش. الحراك العربي راكم عارفين يعني هاد الدستور يصاوب
وكيلبي المطالب د المغاربة من بعدما صوبوه فوطة عليه الشعب بتمنية وتسعين فالمية قالوا نعم يعني بغاوه الناس اجي تمنية وتسعين فالمية كاع وا شحال عزيز علينا الدستور ديالك
دابا عرفنا كيفاش كيتصاوب الدستور. السؤال اللي جاي. كيفاش كيتصاوبو هاد القوانين اللي كيأترو حياة المواطن مباشرة بحال القانون الجنائي مدونة الأسرة مدونة السير. واللي كيفما قلنا ما خصهمش يكونوا كيختالفو مع الدستور
حتى شي قانون ما عندو الحق يحيد شي حرية عطاها ليك الدستور وحتى شي قانون ما عندو الحق يسمح ليك بشي حوايج منعهم عليك الدستور هاد القوانين كيتصاوبو فالبرلمان هو اللي كيتسمى السلطة التشريعية البرلمان كيتكون من تلتمية
ستة وتسعين عضو برلماني كنفوتو عليهم كل خمس سنين يعني حنا الشعب لي كنعينوهم في الانتخابات التشريعية لي قريبة جاية تا هي جايين عليها حلقات مقادين اشنو خدمت دوك تلتمية وخمسة وتسعين واحد? خدمتهم وهما
اقترحوا قوانين ويفوطيو عليها باش تحرك هاد البلاد. يعني خاص الناس لي يفوطيو عليهم يكونوا اكفاء ونيفو. ودماغهم عامر. وهاد الخدمة كيتخلصو عليها. كيتخلصو عليها ستة وتلاتين
الف درهم للشهر كل واحد كيفاش كدوز القضية مع شوية التفصيل? هادوك الناس لي كنفوطيو عليهم كيكونو منتميين للأحزاب السياسية هادوك تلتمية وخمسة وتسعين واحد كونوا جوج فرق في البرلمان الأغلبية والمعارضة الحزب
كياخد اكثر عدد المقاعد في الانتخابات البرلمانية هو لي كيصوب ديك الاغلبية يعني كيدير تحالفات مع احزاب باش يولي معاه كتر من النص ديال المقاعد د البرلمان وهادي هي الاغلبية ومن ديك
اغلبية كيصاوبو الحكومة الناس لي في الحكومة مكيكونوش في البرلمان كونوا برا البرلمان الحكومة هي السلطة التنفيدية هي لي كتنفد القوانين لي كيشرع البرلمان لا الحكومة لا
الأغلبية لا المعارضة عندهم الحق يحطوا مشاريع قوانين مشاريع قوانين هوما قوانين باقي قاع ما تفوطا عليهم كيحطوهم فالبرلمان وكيفوطيو دوك تلتمية وخمسة وتسعين واحد الى خدا داك المشروع
القانون اغلبية الأصوات كيدوز وكيولي قانون في المغرب الجهة لي كتحط بزاف د المشاريع القوانين حاليا هي الحكومة وفي الغالب القوانين لي كيتقبلو هوما القوانين لي عند كفة الأغلبية
لأنهم كتار كيقبلو القوانين ديالهم المهم ملي تنفخ ليك راسك بالمعلومات متخافش راه جايا حلقة كتشرح هادشي بالديطاي ديال الإنتخابات التشريعية قريب قريب حنا هي غادي نبرد فيها بقات لنا
السلطة القضائية السلطة القضائية هي المحكمة هي لي كتحكم ما بين الناس بالقوانين لي كيخرج البرلمان. اييه هادشي معنفش الساط. البرلمان كيخرج قوانين لي كتنفدهم الحكومة
كومة وكتحكم بيهم المحكمة كيجيتكم كنغني حسن من سعد المجرد. انت معلم. خليني من هنيني. السؤال. واش كلشي القوانين اللي كيخرج البرلمان ما كيتناقضوش
مع الدستور باش ما نطولوش الهضرة ندوزو للأمثلة باش توضح الأمور. الفصل واحد وثلاثين من الدستور تيقول. تعميم الدولة والمؤسسات العمومية والجماعات الترابية على تعبئة كل الوسائل المتاحة. لتيسير اسباب استفادة
المواطنات والمواطنين على قدم المساواة من الحق في العلاج والعناية الصحية بلا ما نكملو نوقفو غير عند هاد العلاج والعناية الصحية هو حق كل المواطنين هادشي فالدستور وواقع الحال تيقول لي كنتي غادي
طاحت عليك مزهرية من السما مشيتي للسبيطار المستعجلات باش تداوى يمكن لك دخل تا تخلص ربعين درهم هادشي فالسبيطار ديال الدولة اما الكلينيك غير نسا الفصل تسعطاش من الدستور تيقول يتمتع الرجل والمرأة على
المساواة بالحقوق والحريات المدنية والسياسية والاقتصادية والاجتماعية والثقافية والبيئية. الوالدة في هاد الباب من الدستور. وفي مقتضياتها الاخرى للاتفاقيات والمواثيق الدولية. كما صادق عليه المغرب كل ذلك في نطاق احكام الدستور
المملكة وقوانينها. الشعب الدولي لتحقيق مبدأ المناصفة بين الرجال والنساء. الدستور تيقول خاص تكون المساواة ما بين المرا والراجل. والقانون تيقول في المغرب ما يمكنش المرا تقيد ولادها في المدرسة. ما يمكنش المرا يسافروا معاها ولادها
ميمكنش مرا تكري لولدها باه الوحيد لي يقدر يدير هاد العملية يعني في الحالة ديال المرا لي مزوجة ومطلقة وهي لي حاضنة ولادها الى بغا الرجل يدير معاها تعنكيشة عينكشها مزيان وماتقدرش تقيدهم تا في المدرسة
هاد القانون هو قانون الولاية المغرب الولاية ديما كاينة عند ماشي الابوين على حد سواء. وادهم دلك انه قدر يكتب ولاية ولادو لشي واحد خر من غير مو. غادي تلقاو كتر. في الفصل ستة وتلاتين من الدستور
يعقب القانون على الشاطئ في الاستغلال مواقع النفوذ والامتياز وضعية الاحتكار والهيمنة وباقي الممارسات المخالفة للمنافسة الحرة والمشروعة في العلاقات الاقتصادية ها هادشي في الدستور ممنوع الاحتكار
والواقع تيقول انه كاين ثلاثة الشركات ديال الاتصال في المغرب حبسو بتلاتة وفي دقة واحدة بلا ما يعلمو المواطنين خدمة ديال باحتكارنا واستبدادا منهم وخرقا للدستور تا شي واحد ما دوا
السياسيين لا مواطنين ناري وعادا باش كاينين قوانين جايين فالطريق نايضة فيهم شلاضة بالرمان القانون الجنائي قانون الصحافة وقوانين خرين كتار الولاية التشريعية اللي حنا فيها دابا كتعتبر هي اكتر ولاية
يخرجوا فيها القوانين في تاريخ المغرب وداكشي مزروب وحسم السي بعض الخطرات مسكينة الدستور تفرش ولكن السؤال علاش بعض القوانين كيخرجوا مناقضين للدستور? واحد ان كاينة واحد الطبقة كبيرة من البرلمانيين
ماشي اكفاء ما تيعرفوش يديرو خدمتهم وجرأتهم ومبادرتهم ومبادرتهم وعدم
مكيجيوش متلا في القانون لخراني ديال العمال المنزليين التصويت على هاد القانون كان غايب تلتمية وتسعود وتلاتين برلماني تخيلو شحال كان غايب كيتخلصو ستة وتلاتين الف درهم باش
ماديروش خدمتهم تلتمية وتسعود وتلاتين راه فايتة تمانين فالمية من الناس. ملي كيخرج شي قانون من البرلمان كيولي صعيب باش يتبدل وهاد اليامات غادي يخرجو قوانين اللي متبدلوش هادي ستين عام
يعني خاصنا حنا كمجتمع مدني وكناس نردو البال لهاد القوانين لأن السياسيين دياولنا مغاديش يعقلو علينا ما عقلوش علينا بشحال من حاجة متلا حسيتها بحال قانون العمال المنزليين لي فيه تشغيل
التكر غايب كتر من تمانين فالمية فالرابط ديال هاد الفيديو غتلقاو مسودة ديال القوانين مكرهتكمش تقراوهم وطالعو وتقلبو تقلب محدنا حنا كمواطنين غافلين على هاد الجانب محد السياسيين كيديرو مبغاو
وكنحسو بحالا مكاينة تا شي سلطة كتراقب لأن حنا كشعب ممسوقينش
سالينا حلقتنا سالات كلام بزاف ما يتقال مازال ولكن ما يمكنش لنا نقولو كلشي فدقة وحدة. ايلا عجباتكم الفيديو بارطاجيوها باش تعم الفائدة مع الناس. تآبوناو عدنا
تال يوتيب ديرو جيم لاباج ديالتنا كنشكر كاملين تعاونو باش نصاوبو هاد الحلقة كنعتاقدو بهادشي كامل لي خدمنا عليه خاص المغاربة كاملين يعرفوه هادشي علاش كنقوليك بارطاجي خلي لينا التعليقات
ديالك الأراء ديالكم تحت غادي يهمونا وغادي يفيدونا. الى كانوا عندكم اقتراحات الحلقات الماجين مرحبا بهم. فهاد المربعات غادي تلقاو فيديوات ديال الناس مغاربة ناشطين في اليوتوب كيديرو محتوى جميل
كنصحكم تشوفوهم والسلام عليكم
