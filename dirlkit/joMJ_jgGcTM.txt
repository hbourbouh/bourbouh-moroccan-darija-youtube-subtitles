لي مشافش الأجزاء لي فاتو هبط غيلقا كلشي تما. شوف داكشي ورجع غتلقا
اه البلايص اللور مازال خاويين. الناس لي بغات دعم الشان في راه خليت ديالو تحت الفيديو. مشينا
فلبلوك ديالنا كاين ستة د ناس مراض
منهم انا وواحد العشير من الفوج لي جابوه معايا في الكاميوات
الربعة اللي بقاو مشللين. داك العشير ولد الفوج ديالي بقا مغيب في المدة كاملة اللي ما كنتش قادر نتحرك فيها
كنا دخلنا غير ثلاثة من الفوج ديالنا لهاد البلوك
انا وهاد خونا والتالت مع جمهور يومين. انا فقت مور ست ايام
وهاد العشير بقا شهرين مقصرة بيه الموت والحياة البيبو. الحمام الإجباري على الناس لي قادرة تحرك
ومضروبة فوق بابو النظافة من الايمان
جات لاصقة مع تلاقاو غا المومن على خوه هنا
البلوك ديالنا مشى جوج مرات للحمام. في الشهر لي كنت شاد فيه الركنة
فاش بديت كنتشافا ونتحرك شوية ومشيت معاهم باش نتحمحم
لي كنت لابسو فاش جابونا ما عرفتو واش تقطع فداك الطرح ديال التفرشيخ ولا توضر
من مور الصيام لي كنت مغيب فيها
فقت لقيت راسي لابس واحد السروال واصل تال الركبة. او بيه باش وقفت فالبلوك شاد الصف مع الخوت. كلشي مدهجر او شاداه الخلعة
واقفين قبالة الباب د البلوك شي كيدعي شي كيسبح بقوة ما البيبان د الحبس فاش كتحل كتجيب لينا شي مصيبة تقدر تربى فيك شي فوبيا
يا فشكال تخليك الى سلكتي من الحبس ما تقدرش تعيش فشي دار آآ فيها البيبان مسدودين. تحل الباب دلبلوك
خرجنا معلقين جوج جوج وسط دوك الصفوف دلعسكر. كيشيرو بالمصويطة فينما جات. كلشي حفيان. انا بعدا رجلي مازال ما بغاو لي مزيان
دزنا على تلاتة الساحات عاد وصلنا للحمام. بني كبير
وفيه بزاف دلكوابن بلا بيبان. شياطة د فرنسا. دخلوا كل جوج منا للكبينة. فرقوا علينا الصابون بضربة والراس
الغوات والسبان ديال السبان هو الزمرة. باش ما نستغلوش الفرصة وندورو ببعضياتنا. من فوق هادشي دايرين فيها راهم عايقين بنا
بلي حنا كاملين من صحاب الدرابو الملون
الما ديال الدوش طايب الدخاخن كتعمي الضبابة
ما كاينش كيف اه تقاد الحرارة دالما
يلاه دهنا لحمنا بالما فشي دقيقة هكاك
وخرجنا فازكين تحت المسويطات لي مع كل خبطة فوق لحمنة. كنحسو بيه كيتكال
كنرجعو للبلوك مزوقين بداك الضرب
من بعد واحد المدة فاش غادي تدكس الحبس مزيان تلغى الحمام. وردوه لاحو فيه الشيوعيين
صحاب المطرقة ولا منجل. عندنا فيه اه تلاتة وعشرين طبيب من بزاف ديال التخصصات. واحد النهار الزاهي جاب لي الطبيب ديال الجلد تا لعندي
باش يشوف ليه ديك الرجل ليسرا لي تكشطات ليها المشطة حتى بانو العظام
الزاهي كان كيدير الجميل مع كلشي
عشيري في الفوج كون ما كانت زاي كون وودع شحال هادي
بدا كيفيق من ديك الغيبوبة شوية بشوية
باش قدر يحرك راسو دار لجهتي. شافني وهو يتصدم
الزعيم ما فهم والو فهاد الفلاش
فالشهرين اللولة اللي ضربت هنا كانت عندي علاقة مزيانة مع الدراري كاملين
الزاهي اللي كنت كندي معاه ونجيب في الهضرة
سولتو واحد النهار فوقاش جابوه للحبس قال لي من مور المجزرة لي وقعات هنا
قلت ليه شنو هاد الفيلم را ما فراسي ما يتعاود. قال لي بلي كان تقريبا شي الف حباس من الإسلاميين هنا
فشي نهار مصهد من شهر ستة
جاو بزاف د لاكوبطيرات هازين العسكر. وفالراس ديالهم خو الرئيس
شبعانين صلاحاتهم نزلوا فالساحة دالحبس ودخلوا على الدراري فالبلوكات
ترجموهم بالميطرايات بحال الدبان. وجمعو شي وحدين في الساحة وصفاوهم
فاش جا الزاين لهنا لقا الحيوط والارض ديال البلوكات شبعانة دمايات تشعر
طروف د اللحم والدماغات دبنادم. قال ليه بلي كاين من الدراري لي فاش شافو راسهم ميتين ميتين. هجمو على العساكرية
ومنهم لي ضبر فسلاح بقا مكالي يبيع على راسو
وكاين شي وحدين اللي فرعوا شي عساكرية وبقاو شادين معاهم حتى تسالا ليهم القرطاس. اله يرحم الجميع
هادشي باش ختم اخويا الزاهي
هاد الشهرين اللي دازت تا حد ما سولني على الدين ديالي. ما فراسهمش بلي هادا اللي مخشي وسطهم را ماشي مسلم. زيد عليها سميتي تقدر تلعب فيها فالبطولة
الاسلامية وتاحد ما يدي ما يجيبها
من مور داكشي لي داز عليا عند المخابرات زيرت السمطة
ما قلتها لتاشي حد
ولكن ما يدوم حاله
مفرشة تقدم عشيري في الفوج
معطلناش ديال الكلبة
يومين مور ما شافني وتصدم لقيت الخبار دارت بوم فالبلوك كامل
كلشي عرفني ينصر هاني مولحيد وبرقاق من الفوق
بنادم كامل قلب عليا تا حد ما بقا كيسلم. ايلا قلت لشي حد صباح الخير كيدور وجهو للجهة لاخرا
فالنهار التالت جا عندي الزاهي
داير فيها تيقلب لي رجلي واش برا وهو يقولي
شوف تكون نصراني ملحد ما كيهمنيش. ولكن تكون برقاق هادي را ما دخلاتليش للراس
وا كانوا غادي يقتلوك
وهادو را مكيقتلوش البركاكة ديالهم
المهم انا تتبان لي رجل مزيان
الحاجة لي نوصيك عليها هي رد البال
راه كاين واحد الكروب هنا فالبلوك متشدين ديال بصح
وتيبان ليهم الواجب ديالهم يقتلو الكفار فينما كانوا
نتا دابا را كلشي عارفك آآ لايح الوراق. حاجة خرى
حاول متقربش لجهتي اله يرحم باك. او ما دويش معايا
را منقدرش نخرج من الجماعة
غادا وكاتبقاو غادا على خوكم
شكرت الزاهي على كلشي. دار معايا الجميل بالسعيد وما نقدرش نطلب كتر
دازت جوج دالسيمانات ما وقع فيها تا بلان. واحد النهار وانا خارج من الطواليط كنعرج. دارو بيا شي عشرة الدراري. كلهم في العشية
شرينات من عمرهم قال لي واحد آآ وقف هداك الكافر الموسخ اليوما نصيفطوك للقبر الكلب
جمدت فبلاصتي كنشوف فعينيهم كياكلوني قبل ما يقربولي. حاقدين عليا لواحد الدرجة ما كتصورش
الخوف اه كان راكبني من نهار شقموني في المطار
الخوف من المخابرات من العسكر
من تقرقيبة الساروت فباب البلوك الخوف من التفرشيخ والتفرقيع
ودابا كنشوف الموت فهاد العينين اللي دايرين بيا وهكاك بقيت واقف حجرة. ما كنحس بوالو
مكنفكر فتا لعبة
وما درت حتى جامد وهاز الراية البيضا. هاد الكوان للي عصرو عليا فيه اه فالخرجة ديال الطواليط
ما كيقدرش يضرب عليه العسكر اللي فالضواية الفوق
بداو كيقربو شوية بشوية ديال الدوارة لي هو انا. واش كانوا كيديروها بلعاني باش يعذبوني بالخوف قبل ما يباليو بيا
ولا كانوا خايفين لا ندير شي نترون ليهم كلشي
ما نعرف تهرسات ديك الدوارة بواحد الرجل كبير جا لي يدير هاكدا
عنقني وقال ليهم بشوية
لي تعدى على هاد السيد
را بحال الى تعدى عليا. بداو عليه اه وا الشيخ محمود را كافر را خصو يتقتل وديك الهضرة كاملة
ولكن السيد زمطهم بشي ايات
زيد عليها المكانة ديالو عندهم خلاتهم يقلبو ستة تسعود
دور الشيخ عند الزاي وقاليه دي هدا لبلاصتو
جرني الزاهي من كتفي
وخرجني من ديك الدوارة بلا صداع. حتى وصلني لفراشي وقال لي لبدها للرض وما دوي مع تا شي حد
دازت سالما كل ما الشيخ كون ما عشت باش نكتب هادشي
مبقيتش قادر نهز العين فشي حد كلشي قلب عليا. مع ليام بديت كنحس بجوج د الحيوط ضارو بيا
واحد بناوه الشوفة دناس حاقدين عليك
غير حيتاش ما ضاربش القشابة اللي ضاربين. والحيط التاني طلعو الخوف ديالي منهم. اللي كيخليك تسنى اي حاجة توقع ليك فأي لحظة
فاش جا راس العام تفكرت آآ سوزان لي توحشت بزاف. والفاميلا ديالي لي ما عرفتش فين هوما دابا. ولا شنو كيديرو
وباش اه كيفسرو هاد الغبرة اللي غبرت فهاد المدة كاملة
شنو يكونو دارو باش يعرفو فينا انا وكيفاش توضرت
با ومي كيعيشو هنا وكانو كيتسناوني نجي
ولكن ما وصلتش للدار
غادي يكونوا تيقولو مع راسهم فين انا دابا. الوالد كان اه ضابط وشد التقاعد. عندو المعارف
وحتى خالي كيعرف ناس مهمين في البلاد. علاش ما تحركوش باش يطلعوني من هاد جهنم. اودي
ها كنخربق تلقاهم مساكن مرونين كيديرو اللي فجهدهم. هادشي اللي دار لي فدماغي زرعلي شوية د الأمل
نقطة بيضا فطابلو كحل
مكرهتش تا شي حد نعاود ليها هادشي ونشكي عليه
ولكن دايرة بيا غير الحاقد على خوه. وجو تشوفهم الحاملة يطيح ليها الولد
نص عام باش قلبو عليا بالمعقول. كليمات قلال مع الشاف دلبلوك ايلا كانت آآ شي حاجة ضرورية
ولا شي هضرة فالخفا مرة فشحال مع الزاهي
فمي مسدود كيتحل غير وقيتة د الماكلة وصافي
كنحس بلساني بدا كيتصدى
واش يقدر بنادم ينسى كيفاش يدوي الى ماهضرش واحد المدة طويلة
خصني ضروري ندوي واخا غير مع راسي
ويلا بغاو يقولو خونا فركي اللي يقولوها. ما تسوقش ليهم
متنقدرش نقيس تا حاجة ديالهم
واحد النهار غادي للسقاية نغسل وتصاطحات يدي مع واحد خينا يلاه توضا
وهو يرجع عاود الوضوء
ايلا خدمت بشي سطيلة اللي كيجي مورايا كيغسلها بالصابون سبعة دالخطرات
حيتاش فعينيهم انا ديال النجاسة. موسخ مجرتل
واحد النهار سمعت واحد قال لصاحبو راه خصو يكون عندنا شوية ديال التراب
حيتاش كاين واحد الحديث تيقول الى شرب الكلب من شي لعيبة خاصك تغسل سبعة د المرات. واحدة منهم بالتراب. فاش كيجي شي حد يحط الماكلة
اولا ميقيسش المانطة ديالي ولا يشوف فيا
هذا هو الحبس وسط الحبس. مشاكل
الصلاة هنا ممنوعة من الفوق. ديال مدير د الحبس. لي لقاوه كيصلي كيصفيوه
وخا هكاك مكانوش كيفوتو حتى صالة
كانوا كيصليو مريحين ولا فشي اخرى. بلا ما يركعو ولا يسجدو
وصلات الخبار للمدير د الحبس
ولكن ما دار والو واخا ديرونجاتو هاد القضية
بلوكات لاصقين فبعضياتهم كتلقى كل بلوك فليمن ديالو واحد
فليسر ديالو واحد اخر
وكاين اللي حتى اللور ديالو وكاين
هادشي خلا الحباسة يتواصلوا ما بيناتهم بالدقان على الحيط. على حساب اه الطريقة ديال مورس للي كانوا كيخدمو بها في التيليجراف. دقة بالجهد
ودقة بشوية مثلا دقة بجهد تابعاها جوج دقات بشوية كتعني حرف
كلكم كتعطيك حرف
ولات اه كتوصلنا الخبار لي واقعة في الحبس كامل
الأفواج لي دخلوا جداد الناس لي ماتوا ولي تعدموا
داكشي بالسميات وحتى الخبار اللي برا الحبس كانت تدخل مع الناس اللي جاو جداد. هادشي كامل
بجوج دقات كتوضفهم باش يعطيوك حرف. اله يخلف على مورس
فكل كاين دراري كيستقبلو كيصيفطو الميساجات
وموراهم ناس كيحفضو داكشي
من فوق القرآن اللي حفظوا كلشي على يد الناس الكبار اللي تيبقاو يقراوه
كاين من الدراري لي كان حافظ السميات د الناس كاملين لي دخلوا للحبس
فلبلوك ديالنا عندنا واحد الولد مزال مكمل حتى عشرين عام
حافظ كتر من تلتالاف سمية
بسمية الحباس مدينتو بلادو ودوارو. التاريخ فاش دخل للحبس وحتى المصير ديالو الى كان من الناس لي وداو
منظمين مزيان كاين الناس لي متخصصة فالإعدام بالتاريخ بالعنوان ديال الفاميلة كل واحد هاز فدماغو ارشيف
عجباتني هاد الطريقة وبديت كنتريني عليها
فاش حسيت براسي هو هداك
بديت كنكتب هاد اليوميات
كنكتب الجملة فدماغي
كنبقى نعاودها حتى كنحفظها
او كندوز لي موراها فلخر دنهار تنكون كتبت آآ او حفظت لحوايج لمهمين لي وقعو ف النهار
لقيت بلي طريقة مزيانة. كنتلف بها الوقت لي كدوز فيه الدقيقة بالعام. الغد ليه فاش كنفيق كنراجع داكشي لي حفظت البارح وهي
غادا عرفت من بعد بلي الحاجة لي خلاتني مانموتش هنا
هي هاد خوتنا ما كانوش غير جماعة واحدة. من فوق دوك المتشدين لي كانوا باغين يصفيوها لي. كاين واحد التنظيم سياسي ما عندهمش مع السلاح
وكاين الجماعة ديال التحرير الإسلامي اللي
ومنهم داك الشيخ محمود والزاهي اللي صوفاوني
وكاين بزاف ديال الصوفيين والفراقي ديالهم
المهم داكشي كثير
الناس اللي ما كتعرفش هاد الجماعات كيبانو ليهم كيتشابهو
ولكن راه الخلافات اللي بيناتهم كتخلي كل فرقة كتكفر لاخرة. وتقدر توصل حتى للمدابزة والتفرقيع بلا رحمة ولا شفقة
شتا وجوج د الصيف لي دازو انا فهاد الصحرا د النم
هنا مكاينش ربعة الفصول
جوج صافي شتو
او صيف ما معروفش شكون مقود على لاخر
فاش كيكون الصيف كتبان لينا الرحمة في وقيتة دالشتا. او فاش كتجي الشتا كنحسو بالعكس
مصيبة حنا دابا في العز د الصيف
شهر الجو شاعل
الهوا مقطوع كيخصك واحد ديال بصح
باش كتقدر تسلت منو غير واحد الشوية للرية. الحاجة لي كتخلي بنادم كيفيض بالعرق
سمعت شي وحدين من الدراري كيعرفو هاد المنطقة مزيان
تيقولو بلي برا كتكون واصلة الحرارة تال خمسين ستين درجة
وهنا داخل دبلوك في الظل ما كطيحش على ربعين ولا خمسين. فران صافي
كاين من الناس الكبار لي خرجات روحهم
تخمقو صحتهم لي على قد الحال ما قدراتش تتكيف مع الوضعية
شاف دلبلوك عندنا كيخدم القوالب
باش يسلت شي ماعن د البلاستيك
باش الغد فالصباح كيدوزو الدراري بالنوبة قدام الطواليطات. بالربعة بالربعة
لابسين هداك السريويل لي كيوصل تال الركبة. او تيكبو عليهم واحد الخوت الما بدوك الماعن د البلاستيك. كيفزكوليهم راسهم او لحمهم
كيخرجو دوك الربعة كيقطرو بالما. باش يدوزو ربعة خرين. وهي غادا. الفرفارات عندنا تيبريكو ليهم الدراري من المانطات. كيشدو
دستة ديال المانطات ساردين كل وحدة كيهزوها جوج
تيشدو شي قنت فلبلوك. كيبقاو يدوروهم
باش يرخفو علينا من هاد جهنم د الصيف لي حاصلين فيها
هدا هو الصيف وهاكاك غيدوز. ارا لنا دابا الشتا
نهار كيدوز مكمش. الحوايج رشات
وماتقدرش طاكي بها على البرد د الصحرا الماضي
لي تيقهر العظام بالتخاور وكيجمد المفاصل
المانطات اللي عندي دوزوهم الحباسة اللي كانوا قبل مني. الفيستا والسروال اللي جيت بهم من فرنسا مازال لابسهم. مازال مزيانة
ولكن السروالك الى الدق
تشرق من الركبة وجهة القعدة. اصطفت تقطع والسلسلة خسرات. صوبت واحد الحزام من شي خيوط دالمانطة وهو باش كنشنق على السروال باش
ما يطيحش القمل تيخلق لينا مشكل كبير فوقت البرد
بلوكات كلهم مقملين
ما عندك تا شي حل اخر
من غير انك تحيد حوايجك وتبدا تفلي فيه. كلشي خدام بهاد الميطود
تانا درت بحالهم
حيت جلدي ولى تيران لاعب فيه القمل كيفما بغا
اللغز لي مالقاولوش الحل هو منين كيجي هاد الزمر هذا
وبنادم كيتوضا كل نهار
والغسيل والصابون والروينة
دازوا ليا ماتوا
واحد النهار فشهر طناش ضرباتني الفيقة مع الوحدة د الليل
فاقم خربق ضاريني جنابي
قلت غادي نريح
جمعت دوك المانطات وجلست فوقهم
ما كاملاش خمسة الدقايق ضرب عليا العسكري من فوق الضواية
وقال للشاف د البلوقيدة هذا. رجعت تشبت فبلاصتي. قواد اخوتي
غدا فطوري غادي يكون فيه خمسمية جلدة. فوق آآ رجليه لي تشافاو. وخا بقات مضروب فيهم شادة بلاصة. وخا هكاك كضرني
فوقيتة هاد البرد وكانلوي عليها الحوايج كتر من اي قنت اخر
كنت كنحلم آآ بشي تقشيرة د الصوف. يا سلام
معرفتش شنو غادي يوقع لهاد الرجل مسكينة الى جات فيها خمسمية جلدة. ماشي مية. ولا ميتين. وا خمسمية
الله يجمعها غا الفم ما بغاش يديني للنعاس. بقيت مبرزط بهاد الفيلم. فاش وصل الصباح تحل الباب د البلوك. غوت واحد
العسكري الا شاف دلبلوك
باش يخرجوا الناس لي تقيدو في الليستة يلاه نقزت من بلاصتي
وهو يدور فيا الشاف دلبلوك بالخف
قال ليه ريح لرض
را واحد بالدراري غادي يخرج بلاصتك
تصدم تما فهمت تا وزة
وايلي واحد من الدراري اللي كانوا باغين يقتلوني
غادي يفديني بلحمو دابا وغياكل بلاصتي خمسمية جلدة
بغيت نقول للشاف دلبلوك علاش خرج هاد خينا فبلاصتي
ولكن مع شحال هادي ماتحل فمي بالكلام بقيتها كانتمتم
ترد عليا بيديه باش نرجع فحالي لبلاصتي بواحد الطريقة مقودة
واحد الشوية رجعوا الدراري اللي كلاو العصا. شحال من واحد فيهم كيدير فيها شي جوفات حاقدين
ولكن علاش هادشي? كان خصني وقت بزاف
عاد نخرج بواحد الاستنتاج اللي تيبان لي قريب للحقيقة
دابا عند بالهم راني انا برقاق
كانوا تيديرو اللي فجهدهم
باش ميكونش بيني وبين العسكر. باش ما نوصلش ليهم الخبيرات
عاد فهمت علاش خونا خرج فبلاصتي
اودي هانية واخا تكون نيتو عوجة راه دار معايا زوين
او رجليه خرجوا منها سالمين
فالأغلبية دالحباسات كتلقى واحد الوقت لي كيخرجو فيها الحباسة للساحة
باش اه يتنفسو هو نقي ولا يقصرو شوية فالتيران هاد
كيتهلا بنادم فالرية كياخد حقو من الشميشة وكيحرك عظامو
هنا في الحبس عندنا مكاينش هادشي. كيخرجونا للساحة التنين والخميس
فصف كبير كل واحد شاد فحوايج اللي قدامو
الريوس كتشوف لرض او العينين مغمضين
العسكر والبليدات مدورينا من جوايه كاملين
الصف كيبقى يدور فديك الساحة بشوية. ولا بالزربة. على حساب الكانة د السيرجون
اقود يومين كيدوزو فالسيمانة وهوما هادو. دوز ديال الضرب والتعذيب طالعة على اليامات لاخرين. او غالبا الضربة كيجيبوها ليك للراس
هداك الكلب لاش هاز راسك ؟ كلاب للراس
هداك ولد القحبة علاش كطل من تحت ديك اللعيبة
ازداو والقلقولة في الصيف تيكون التفرتيح قل
مع الشمش كتقبل الريوسة د العسكر
مكتخليش ليهم الجهد باش يتحركو. او فالشتا كتقواد علينا
كيطلع معنا القالب
بعض المرات كنكونو ندورو
والعسكر كيتافقو يقصرو بينا
واحد النهار عيطو على اطول واحد عندنا خرجوه من الصف
بقاو مطلعينها عليه واش نتا بنادم ولا زرافة قالوا ليه يالله بقا تجري ونتا كدير الصوت ديال الزرافة
بدا كيدور داك خينا وكيغوت. تا شي حد ما عارفش الصوت د الزرافة كيف داير
اخرين عليا بالضحك وصافي
كل مرة كيقولو ليه بدل لينا الصوت مرة ديال الحمار مرة ديال الكلب
واحد الشوية بان ليه اقصر واحد عندنا في الصف
هو يخرجو السيمانة الماجية نكمل ليكم على السمطة لي دارت بالطويل والقصير
شوية في اخوتي. تهلاو
