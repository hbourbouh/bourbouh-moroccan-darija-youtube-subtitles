هاد خرجات فألف وتسعمية وتنين وتسعين
والضيف ديالها كان هو
قد تا كان خدام مع شي فاميلات ديال المافيا فميريكان
الدور ديال الصحافي غادي يلعبو بيتشو
ها هو معايا. الالة العشران بخير هانيين ؟ مالين الدار الحومة؟ صافي اصاحبي. باراكا من التمرة ديالي
المهم الدور ديال الصحفي غادي يلعبو بيتشو كيما قلت ليكم
والدور ديال كي غادي نلعبو انا
مشينا    شحال ديال بنادم قتلتي
غادي غير نقدر ليك
غتكون ديك كتر من مية
واش القتيلة كتخليك تحس بشي حاجة
ما  كنحس بوالو
ما كتبزطنيش بالمرة
ما عندي حتى شي احساس فشكل ولا فلاخر
تنفكر  كون كان عندي الاختيار
ما كنتش غادي ندير هاكا
فاش كتخرج للزنقة
شنو هما الصلاحات لي كتخدم بهم
الى كنت خارج عوال على شي بلان كندي معايا تلاتة دلفرادا
وجنوية بيستولف كل جيب
والتالت فرجليه مربوط لا. تحنسرت. وزيد عليهم الجنوية
والباقي  على كيف غتر تقلي عليه
كنتي خدمتي بشي موكحلة شي مرة
عاود لينا على هاد القضية هادي
اه فواحد السطوب
كنا تابعين واحد خينا وقفنا في الضو لحمر في الجنب ديال طونوبيلتو
تيريت فيه بديك الموكحلة
شرشمت ليه راسو قبل ما يشوف الضو لخضر
داكشي لي وقع شوكاني
كنت كنتسنى نتيري على خونا يموت وصافي
ما توقعتش اه
راسو غادي يطير من بلاصتو بديك الطريقة
كنعرفوك بلي راك فالقتيلة
شحال من مرة خدمتي عليه
قليل ماشي بزاف
واحد المرة كنت فواحد قانع على واحد بنادم
فاش ناض للطواليط استغليت الفرصة ودرت ليه شي بركة ديال الصيانيط فالماكلة
شوية هزوها للسبيطار
طلعت ليهم تما
مرادفنوه معرفتش الصراحة اشنو السباب ديال الموت لي عمرو ليه
ولكن را مداروش لي بسباب شي جريمة
كيفاش كنتي كتعامل مع الجثث ديال الناس لي كتقتل
على حساب واش كنتي باغيهم يلقاوه ولا لا
الى بغيتيهم يلقاو مغتسوقش. كتخليها فبلاصة وصافي. ولا تلوحها فالمدينة ولا فشي كرسي فالجردة
الا ما كنتيش باغيهم يلقاوها
غديها لشي بلاصة اخرى تقدر دفنها
تقدر ديرها فشي برميل كبير ولا تلوحها فشي ديال شي طونوبيل وتعجنها فلافيراي
واش كاين شي جرائم لي درتيهم? او بقاو دايرين ليك السوسة فدماغك تابعينك ولا خلاو ليك شي احساس فشكل
تا حاجة ما كتبعني
مكنفكرش فداكشي ايلا كيصعاب عليا نعاود ليك
خصني نرجع السينجا لفوقاش وقعات شي لعيبة عاد نعاودها
كون كنت كنفكر فداكشي
غادي يضرني  الى مكنتسوقش
كون كان عندي الاختيار كنت
نبغي نكون نبدل على شنو كنت
كان غادي يكون حسن لي
كنت نبغي تكون عندي نظرة مبدلة للحياة
ولكن  ما نقدرش نبدل البارح
عاود لينا شوية على الفاميلا الوالدين كيفاش كبروك كيفاش كانوا كيتعاملو معاك
ما كنتش كنبغي الوالدة
كان كيضربني غير حيت رشقات ليه
باش ديالي يمكن ولا ما نعرف
خصو غير السبة باش يفرقعك. والوالدة
كانت بحال الكونسير
كتفرع اي واحد فطريقو
لا صار لي كليت من عندها على الشكال والنواع وماشي غير بإيديها
تقدر ضربك حتى بالشطابة
وشحال من مرة هرسات عليا عصا
كبروني على والعقائد الكاثوليكية. مي كانت فهادشي
دخلوني للمدرسة وكنت قاع واحد الوقت من الدراري لي كيعاونو في الكنيسة
ولكن جات واحد الوقيتة لي مبقيتش كنآمن بداكشي
ما كنتش كنتسنى يوقع لي هاكا
ولكن هاكا وقع
كيفاش دوزتي الصغر ديالك في الحومة مع الصحاب? شنو الحوايج لي تقدر تقول لينا على ديك البيريوض من حيراتك
فاش كنت صغير عرفت بلي
ايلا فركعتي شي واحد في الحومة غادي يعطيوك التيقار
الدراري الضريفين كتلقاهم معشين فلخر ديال الكلازمو
فاش كنت داخل سوق راسي كان بنادم حاقرني
تا لواحد النهار
طلع لي الدم من هاد الحقرة وانا نمشي للدار هزيت واحد الحديدة كيعلقو فيها الحوايج في البلاكة
هبطت لقيت ستة ديال الدراري مزال واقفين كيسحاب ليهم
مازال غادي يديرو فيا ما بغاو
ناضت القيارة وتشوكاو فاش وليت انا لي كنعطي العصا بلاصة منكون انا لي كناخدها
وهنا فاش تعلمت اه
بلي من الأحسن تكون داك لي كيعطي لعصا ماشي لي كياخدها
عاود لينا على اول مرة قتلتي شي حد كيفاش وشنو جرا
كنت  مطايف في البار مع واحد خينا
وضربتو ديال البيارا
شحال من مرة ماشي غير ضربة وحدة
ويموت  باش حسيتي فاش عرفتي بلي مات بقا فيا الحال
بقا فيا الحال بزاف بكيت
ما ما كنتش ناوي نقتلو. حزنت على داكشي لي وقع ولكن
مع الوقت حسيت براسي شي حاجة عندي لداخل
الى حديثين غادي نضرك
عاود لينا كيفاش حتى وليتي خدام مع المافيا فوقما بغاو يقتلو شي واحد كيصيفطوك
ما كملتش قرايتي باش نقدر ندبر فمصيريف مزيان
كنت كنخدم بخدامي صغار ما يمكنش لي نهز بهم فاميلتي
حتى جاو شي يامات او خدمت فواحد ديال الأفلام
وليت كنبيراطي افلام ديال البورنو كنبيعهم
شي ناس عندهم علاقة مع الفاميلة ديال
هاد العلاقة زادت كبرات وتحولت من خدامة صغيرة
القتال كبير  خدمت فواحد البار فبروكلين
الفوق ديالو كان بحال شي وزين ديال القتيلة. اي واحد كيتسالوه الفلوس وا
يخلصهم تخلصهم حياتو وبلاصتو
باقي كنعقل على واحد خينا كانوا
كيتسالو شي فلوس
صحابلي بلي يقدر يتخبى مورا الباب
حط عين ولا ديك التقبة ديال الباب باش يشوف شكون كيدق
ما عمرو عرف لا شكون
ولا باش ماتوا
واش فايت لك شي مرة خدمتي بداك المنشار
غير باش نفصل
بنادم ماشي باش نقتلو
باش كنتي كتحس ونتا كتقطع فشي واحد ميت
بوالو  هاكا جرى وبديك الطريقة كان خاص يكون
طاحت لي فبالي واحد اه
دوزتها ولكن ما
معرفتش ماشي ديال التعاويض نسا
تقدر تقصح بزاف ديال الناس
ماشي مشكل غير عاود لينا
واحد خينا كان
كيطلب ويزاوق كان كيدعي يمكن
قلت ليه غادي نعطيك نص ساعة
دعي فيها الله باش يعاونك
الا كان غادي يهبط يبدل الظروف لي نتا فيها راه غادي يكون عندو الوقت اش يديرها
ولكن ما بانش وما بدلش الظروف
هذا ما كان
هادي من الحوايج لي مكانش خصني نديرهم
ما كانش اه خصني نديرها بديك الطريقة
شحال كنتي داير للطريفة على كل راس كتقتلو
الى كنت غادي نقتل شي واحد
مغاديش نحط فيها ايدي بقل من خمسة النوامر
وماشي النص لتحتاني
ولكن الفوقاني يعني
من خمسين الف دولار
ونتا طالع فاميلا ديالك مراتك ولادك كان فخبارهم هادشي لي كنتي كدير ولا لا. كنت باغيهم يعيشو احسن عيشة
على حساب ما كان كيبان لي
يمكن كانت طريقة غالطة ولكن
هاديك هي لي كنت كنعرف بوحدها
كنت كنحاول تا حاجة ومتقرب لجهة الدار
ما عمري جبت معايا شي حد تما وتا حد
ما كان كيعرف فاميلتي
بغيت نوريهم غير الجهة الزوينة في الحياة
ماشي الخايبة  ما كنتش عايش غير حياة وحدة
ولكن جوج وحدة كنت باغيها ووحدة
كان خصني نعيشو اصحا
بعض المرات كنكون مريح معاهم فشي مناسبة حتى كتجيني الخدمة
بحال واحد النهار كان الكريسماس ديك الساعة
واحد خينا كنت كنسالو شي فلوس قلت ليه خلصني بلاما تكعيني
السيد كان دافع كبير كان تيصحاب ليه
تا حد ما يقدر يعطيه حسابو
بلي كان غالط
قتلتو لداخل ديال طونوبيلتو
الصوت ديال القرطاسة صمكني. خلا ودني كتزنزل لمدة طويلة
فاش ساليت اه
ركبت الطونوبيلتي ورجعت لداري
بقيت كنقاد الألعاب للدراري
واش ندمتي على شي حاجة من داكشي لي كنتي كدير ؟
ما نادم على والو
ومكنقلبش على السماحة
الا من عند فاميلتي اللي ضريتو
هوما الوحيدين اللي
كيبقى فيا الحال من جيهتهم
مكنقلب لا على توبة ولا مغفرة
لا لا  راني غالطة
باغي تغفر لي
صعيب تلقاني كندمع
ولكن راه  ضريت الناس لي
كيعانيو ليه كلشي فهاد الدنيا

