الى بعدتيه على الصداع والتبرزيطة
دفعتي الضو درتي غادي تكون درتي خير فراسك
مشينا  الوالد ديالي كان ديما متبع الأحداث السياسية اللي واقعة في البلاد وحتى اللي على برا
كيجيب الجرائد للدار
وما كتفوتوش النشرة ديال الوحدة في الإذاعة د لندن ولا صوت العرب لي كدعم القاهرة
كنا كنعيشو في المدينة ديال تطوان
الجو د العائلة كان عندو تأثير كبير عليا
كيعجبني نقرا الكتب لي كانت د خويا عبد اللطيف
سوا كانت روايات ولا كتبت السياسة
لي كيدويو على الحرب د الفيتنام والقضية الفلسطينية
فاش درت سبعطاشر عام لعلامة السياسة مد ليا ايديه بجوج
خويا عبد المومن كان عندو دور كبير باش يفيق عندي واحد الوعي السياسي. فوقما رجع من الكلية د الاداب لي ففاس. كيجيبلي معاه المطبوعة
ديال الاتحاد الوطني لطلبة المغرب
والأدبيات ديال اليسار الفلسطيني
فألف وتسعمية وتنين وسبعين دخلت فالحركة ديال التلاميذ
شاركت في المظاهرات اللي كانت كدار في الليسة ديال القاضي بالعربي
في الدخلة ديال العام الدراسي تنين وسبعين تلاتة وسبعين تلاقيت صاحب خويا عبد المومن. سميتو عبد القادر الشاوي
لي قالي بلي كاينة نقابة سرية ديال التلاميذ عندها فروع فبزاف د المدن
الشاوي قتارح عليا الفكرة ديال نستقطب شي تلاميذ
باش نأسسو انا وياهم فرعي هنا في تطوان. عطاني شي منشورات سرية
وحددنا رونديفو لي غادي نتلاقاو فيه من بعد
دازو شي يامات وتلاقينا مرة خرى
واحد النهار قدمت ليه تلاتة ديال التلاميذ
عبد اللطيف المرابط
حمد تا رايبقا حسن امحجور
الشاوي رشقات لي بهاد التشكيلة لي قتارحت
الدراري كيقراو في ثانويات اخرين من غير لي كنقرا فيها
هادشي اللي غادي يخلينا نقدرو نستقطبو عدد كبير ديال التلاميذ ونوسعو من الساركل د النضال الحركة الماركسية اللينينية في المغرب كانوا
قتلوها بزاف ديال التنظيمات
اشهر وحدين وهوما منظمات تلاتة وعشرين مارس
ومنظمة الى الامام لي كنت كنتامي ليها. فشهرة ابريل الف وتسعمية وتلاتة وسبعين
وصلات الخلافات بين المنظمات ثلاثة وعشرين مارس والى الأمام. واحد الحالة لي ولات التنسيق بيناتهم
المنظمة ديال الى الأمام لي كنت كنتامي ليها الأطروحات ديالها مبازين عليها الكتابات ديال
الفكرة الإدارة المنظمة بين عينيها هي ما يمكنش يكون شي تغيير اجتماعي ولا سياسي في البلاد
بلا عنف تاوري يقلب قاع الموازين
في البداية ديال شهر غشت الف وتسعمية وربعة وسبعين استغلت المنظمة المشكل ديال قلة الما اللي كان فطنجة
ويا تفرق منشور العنوان ديالو
حكم عصابة الحسن عبد الله والدليمي
حكم الجوع والعطش والصيام
هاد المنشور دارت على ودو حملة كبيرة د البوليس حيتاش كيمص النظام الملكي دير هاكدا
انتشرت الاعتقالات في صفوف الاعضاء المنظمة بواحد الشكل كبير
اشدو حمد الطريبق
وخو عبد العزيز غبر نقاطع الاتصال ديالي بالمنظمة
ما بقيت عارف شنو ندير
كنت الوحيد اللي فاللجنة الأساسية اللي مازال حر. مور جوج دالسيمانة تلاقى بيا امحجور او قالي
خصك تسافر للدار البيضا
مشيت فالنهار اللي دار معايا
وهنا غادي نتلاقا مع عبد العزيز الطريبق مبدل ديالو
ورجع شعرو لور راه خاي الموسطاش ونبدل نضاضرو
دوزت الصيف فكازا مع شي رفاق من المنظمة وفاش تكالماط القضية فتطوان رجعت للدار
دازو شي يامات وهنا غادا توصلني الخبار دالعتقال ديال واحد من القيادين ديال المنظمات ثلاثة وعشرين مارس
ولي هو لكرا فاضي
باش عدبو واعتارف ليهم بقاع المقرات ديال المنظمة. شي لي خلا السلطات يعتاقلو الأغلبية القيادات ديال تلاتة وعشرين مارس
الاعترافات ديالو مطيحات حتى القياضيين ديال المنظمات الى الامام
اللي منهم الصرفاتي والزروالي والليستة كطول
بالخف بدات كاتريب بالمنظمة
وهادشي راجع لاسباب اللول فيهم هو الاسطورة ديال الصمود
المنظمة كانت كدعي المناضلين ديالها باش يصمدوا في الوجه ديال التعذيب لي كيتعرضوا له
الصمود راه كلمة خفيفة على اللسان وثقيلة نهار الإمتحان
كاين صراحة من الخوت لي بقا صامد
منهم عبد اللطيف زروال وعبد الله زعزع
اللي عطاوه لصحابو مدة كافية باش يخويو المقرات ديال المنظمة
ولكن التضحية ديالهم مشات مع الريح حيت البوليس كانوا اسرع منهم
الإرادة والعزيمة ما كانوش كافيين باش يبقاو الناس صامدين فوجه التعذيب
لي كيفوق طاقة الإنسان
كون كان عندهم الاختيار ما بين قرطاسة فالراس
ولا يعطيو معلومات بصبابها يقدرو يعتاقلو الخوت
كان بزاف منهم لي غادي يفضل الموت
السباب التاني اللي خلا المنظمة غادا وكاتريب هو التفراق ديال المنشورات
هادشي كان تيفيق البوليس بلي كاين التنظيم فشي قطاع ولا شي مدينة
كتبدا الحملة ديال الاعتقالات
ومعاه كيبداو يطيحو ريوس واحد مور لاخر. السبب الثالث هو المرض ديال المحاضر. المنظمة كانت كتخلي الأرشيفات ديال
اجتماعات المراسلات ديال التنظيم
فاش كيجيو الاعتقالات البوليس مكيحتاجوش شي مجهود كبير. باش يحددو شكون الاعضاء لي كانوا
نقدرو نقولو بلي كان عندي الزهر متشديتش وسط هاد الحملات لي يدارو
بقينا كنديرو اجتماعات انا وشي خوت من المنظمة
كنوزعو المنشورات وكنستقطبو ناس جداد
في ابريل من العام د الف وتسعمية وخمسة وسبعين
تلقاو سراح ديال احمد الطريبق من درب مولاي الشريف
سيمانة خدينا فيهم الاحتياطات ديالنا حتى تلاقينا
فاش حكى ليه على الظروف د الاعتقال والتعذيب ديالو وتألمت لحالو والمعاناة لي دازت عليه
كالي بزاف ت القصص من قلب المعتقل
ديال عبد الله تعالى
لي لقاو عندو البوليس بزاف ديال السوارت فاش شدوه
قالوا لي هاد السوارت غادي تورينا كاع الديور اللي كيتحلوا بهم
رفض يلبي ليهم الطلب
هادشي اللي خلاهم يدوزو من تعديب تلت ايام مبلية ليها حتى كر ليهم بكلشي
من مورا هادشي لي جرا ليه مبقاش قادر يمشي
ولا كيحبو على يديه ويركع بيه لسيمانة الطويلة
بنمر الباك ديالي تحولت لفاس باش نكمل قرايتي وسكنت عند خالتي فعين قادوس
باش دخل شهر واحد من العام الف وتسعمية وستة وسبعين
رقبو البوليس على شي عناصر من المنظمة فتطوان وطنجة
زيد عليها شدو حتى شي خوت كانوا معايا في اللجنة مشاو يكملوا قرايتهم في الرباط
هاد الاعتقالات ركبات فيها الخوف. كنت عارف بلي لاحقو معاهم غادا تجبد سميتي ونقرا على حريتي
وليت كنتمشى في الزنقة وراد البال مع كل طونوبيل كاتبة لي مشبوهة
ومن هنا بدات الرحلة ديالي دلهروب والمعاناة. خرجت من لافاك وبدلت الهوية ديالي
عطاتني المنظمة فيها السمية ديال البوهالي عمر من مدينة اكادير
قطعت سلتة بالفاميلا والصحاب
قلت لخالتي بلي غادي نسافر ولكن بقيت غير فاصل
خديت واحد البيت فالسطح فالملاح او ريحت فيها بوحدي ما معايا تا شي واحد
هاد البيت كانت صغيرة بزاف
المساحة ديالها ما كانتش واصلة للكوزينة في اي دار من ديور المدينة
الله يسترها ليه حفيها ماطلا محشرة فليمن جرائد ديال المنظمة مشتة
وحدة شي كتوب بالية
علاقتي بالجيران كانت كتفيني شوية من ديك البرودة د العزلة
قلت ليهم راني طالب في الجامعة وكنت كنعاون ولادهم في المراجعة ديال الدروس
فوق هادشي كنت ديما كنهز معايا كتوب د القانون فاش كنكون خارج
غير باش نبعد عليها الشك والعيون القانية
كنقضي النهار فالدوران وجايبي فيه خمسة الدراهم
هدا هو المصروف دالنار اللي كانت كتوفرو ليه المنظمة
نمشيو دابا للصباح ديال النهار تلاتة وعشرين فبراير الف وتسعمية وستة وسبعين
فهاد النهار كنت داير مع صاحبي سميتو حميد الدكالي في وسط المدينة
حنا كندورو فواحد الحومة قريبة للملحقة د كلية الحقوق
هما يجيو لجهتي جوج د الرجال بغاو يسولوني على شي شارع كيقلبو عليه
واحد طويل وغليض ولاخر قصير وصحيح
مع وقفو عليا شدني واحد فيهم والتاني دارلي المينوط فايدي وقاليه
شداتك الشبكة ركبو لي فواحد الفوط كحلة كانو مبلاصينها فجنب د الشارع. فلوقيتا لي صاحبي دكالي علق مبقاش بعون
فهاد اللحظة عرفت بلي داكشي لي فلت منو شحال من مرة ليوما هاني كنطيح فيه
طونوبيل شقات طريقها وصوت الموطور كيهرس الحيط د الصمت
ما كنتش عارف لانا بلاصة بالضبط غادين بيه ليها
ولكني كنت واعي بالمتيحة لي كيتسناني
كنت حافظ الادبيات ديال المنظمة على التعذيب
والسكات اللي خاصنا نلتازم بيه باش نحمي الخوت اللي فالمنظمة
بقيت غاطس فالفكار حتى فيقاتني الطونوبيل فاش وقفات
هبطني البوليسي الغليظ وانا
كتراسي قدام الباب د الكوميسارية
دخلني لواحد البيرو وبركني فوق واحد الكرسي معندوش تكاية
فوق البيرو كاينة بلاكة مكتوب فيها السمية ديال تاشفين
بقينا فيه هو المايسترو اللي غادي يترأس الحفلة
دوزت دقايق معدودة فوق داك الكرسي كنتأمل في الحيوط الإدارية
تتفتح الباب د البيرو دخل رجل ضارب حطة نقية
طويل القامة ويكون في النص د الربعينات على ما بان ليا
تم جاي لجهة البيرو وكيفرك في ايديه
ضربت عليهم لقيت صباعو غلاض
خونا باينة فيه موالف بالتفرقيع
بقا كيشوف ليا فوجهي ويمكن كيقول فراسو واش بدا معاه بالسياسة د العصا ولا الخيزوية
بدا كلامه قال لي
مرحبا بك عندنا انت باقي شاب عند بادي حياتك وما
منبغيوش ليك تكرفص وتغرق فلحباسات
الى جيتينا للطريق انعاونوك باش تفك من هاد الجرة
قوليه شنو شنو سميتك
قلت لها محمد الأمين مشى باله
شحال فعمرك  عشرين عام
سولني على المستوى الدراسي قلت ليه سنة لولى فكلية د الحقوق
وهو يقوليه شكون لي يستقطبك
كنت غادي نقوليه عبد القادر الشاوي
ولكن عرفت بلي هاد الجواب غادي يدخلني فشي اسئلة على المنظمة ديال تلاتة وعشرين مارس لي كان كينتمي ليها الشعراوي
وانا نقوليه عبد العزيز الطرابق
شاف ليه فوجهي بنت ليه متردد وهو يقول ليه علاش كتكدب
قلت ليه اللي كاين راه قلتو ليك ما كدبتش عليك
حقق فيا مزيان وقال لي شكون هما اصحابك اللي في التنظيم
بتلاقيها يونس مجاهد
جمال بن عمر وحسن دحمان
التسميات كاملين اللي عطات وكنت عارفهم تشدو فالحملة اللي دارت البوليس فطنجة
سولني شكون لي مسؤول عليك? قلت ليه ما كنعرفش سميتو كنعيط ليه غير الرفيق. قال ليه فوقاش داير معاه جاوبتو
الحداش او نص
شاف مكانتو لقاها فايتة وهو يكعى
قاليه ماشي مشكل
قولي دابا فين جا المقر ديال المنظمة لي كتسكن فيه
يلاه جيت نقوليه معارفش
غير نطق ديك ما
وانا نلقى راسي على الضس بسباب دالخبيط والتمرميق اللي جاني من اللور
عاوني داك البوليسي القصار حتى وقفت وعاود ريحت على الكريسي
سولني تاشفين نفس السؤال وانا نقوليه
راه والله مكنكدب عليك. راه كنركب في الموطور مع داك الرفيق
وكنحني راسي مكنبقاش ندور فعيني
وزايدون ما كنعرفش المدينة دفعات مزيان
تانسطالا صمت في البيرو
شافتها فيه فداك البوليسي القصير
فهم خونا الميساج وهو يحل واحد البلاكار وجبد منو مسويطة وشراوطو بعالية
دار لي بانضة كحلة على عيني طفا لي الحسد شوف
وتم غادي بيا مع واحد طويل حتى بدينا كنزلو في الدروج د لاكاف
من تحت ديك الباندا قدرت نشوف الدمايات مجمدة فوق لرض
حيت لي خونا المينوط من ايدي وربطهم ليه بشي طريف ديال الثوب
شوية وانا نلقى راسي معلق فالهوا
ضهري وراسي لتحت ورجلي مربوطين لفوق ربطة ديال الموافيد
هنا بداو كيفرقعو فيا بالتشلاخ
حاولت مانغوتش ولكن الألم كان قوى مني
الضربات ديال المصويطة شعلات ليه العافية في القاع د رجلي
وهادشي كاملو ماكفاهمش ناضو دارو ليه شرويطة مجرتلة بالخنز فمي ونيفي
بداو كيكبو لي الما معفن على فمي حتى بديت كنتخنق
غادي يودع الرية ويخليني بلاش
كانت باقا لي غير خطوة للموت حتى
سمعت واحد خينا قال لي
الى بغيتي هاد الدوا يحرك صبعك فالصغير
البلاصة حركتو حبس العذاب فهاد اللحظة. قلت ليهم را الحق قلتو ليكم والله ما عارفش غيدور. ما كملتش
هضرتيها حتى رجعات العصا وهاد المرة تألقو مزيان وزادو وطلعو وصوتي بالغوات كيعزف الحنح زين فداك الحفرة
قالي واحد منهم نتوما كدويو على الصمود
وحنا كنداويوكم بالعمود
كتسميونا فالمنشورات ديالكم الجلاديين
ايوا شوف دابا شنو كيديرو ليك اولد القحبة
بحال قيبس وحبال صوتي ما بقى ليهم كيف يطلع وهضرتي
جاوبتو فنفسي  شنو بغيتي? انا غنسميوكم ملائكة د الرحمة
هادي هي حرفتكم
كيطراسي تحت واحد الضغط خايب
حسيت بلي كاع داكشي لي قريتو على الصمود كونطر التعذيب ما
مغاديش يفيدني مع هاد الوحوش البشرية
نزيد صبعي الصغير وحبسو الضربة
وده واحد فيهم كيضحك
صافي رجعت لك الذاكرة
جاوبتو انا غادي نقوليكم لي كاين
وا كنسكن فدار خالتي فعين قادوس ويلا بغيتو را نقدر نوريها ليكم فين جاتو
شكوا في كلامي ولكن زدت ليهم حتى شافوا بلي راني صادق فداكشي لي كنقول
صراحة كنت باغي نربح غير شوية هاد الوقت
حيتاش كنت داير مع واحد صاحبي سميتو المنصوري مع الستة د العشية
فاش فكولي الرباط مقدرتش نتمشى
قاليه واحد فيهم عا ضرب رجليك مع لرض وخطويرة غتولي مزيان. كنت واعي بلي غادي ندفع تمن غالي بسبب
وبهاد الكدبة ولكن ما
ولقيت ليهم حيلة من غيرو. لبسوني جلابة صغر مني واحد الشوية
تكون غادية لشي واحد له تا هو دوز حقو هنا
دارو لي القب على راسي باش ما يعرفني تا واحد قدام باب الكوميسارية. او طلعنا فدوك الدروج د ورجلي كيغليو بسباب ديك الحصة
ديال التشلاخ لي دارو ليا
خرجوني وديتهم لدار خالتي
ما كاملاش ربع ساعة ديال الطريق
صوناو حلات ليهم مفهمات والو
سولوها واش كنت كنسكن عندها? قالت ليهم اه
وزعتوهم بلي خرجت من الدار هادي شهر حيت كان عندي شي شغل في الرباط
قاعة السكاتي وقلت لخالتي تجيب لي شي كاس دالما
وهو يقوليها تاشفين را ماعندناش الوقت بلاما تمحنا راسك
رجعوني للكوميسارية وسقي المخيم على الطريق كاملة
عرفت بلي هدا واخا
الهدوء اللي كيسبق العاصفة
من توليد مورا ضهري ودخلوني لواحد الستيلون الطول ديالو جوج ميترو ونص على ميترو ونص فلعرض. فوق في السقف كاين شباك د الحديد منين
خلاوها ودوز فرش حفان راخي بطلو على الحيوط لي
محال واش عمر الصابون جا فيها شي نهار
بانت لي في القنيتة كبينة ماما مغطياش طالعة منها روايح كريهة وصوات الفيران
الحيط لي حداها كاين شي كتابة فاش قربت نقرا هادشي لي لقيت
اذا سألوك بنياتي ذات يوم عني قولي اخذوا ابي وعمري ستة ايام
يعلم الله فين مول هاد الكلام واش مرمي بلا حبس مازال مخطوف ولا مدفون فشي قبر مجهول
صوت الساروت كيدور فباب الستيلو ونقطع ليه خيط فكاري
خصطني البوليسي دارلي بانضة على عيني وهبطني
حصة اخرى ديال التعذيب
بحالي صوتي ينشف لي حلقي ما بقى عند الغوات كيف يطلع
وقفو الضرب واحد اللحظة وربطو لي الصبع الكبير درجليه بحبل رقيق
هاد القضية كيزيدوها باش العالم يكون كتر
قال لي واحد فيهم را ما غاديش نحبسو خليها لدار باباك حتى تقول لينا فينك نتي ساكن
ولامتي ما سوقناش عا نرميو الجتة ديالك عالكلاب
رجلي تنفخو الدمايات منهم سايلة
بقيت كنحاول نصبر غير بينما داز الوقت ديال لي كنت دايرا مع صاحبي المنصوري
معرفتش شحال ديال الوقت داز وهما كيشركو ليه فرجليه
الزمان تحت التعذيب مازال العلما ما ختارعوش باش تقدر تقيسو
ولا تعني وكل دقيقة كتخلي العقل قريب يهرب ليك. وكيولي الموت اغلى ما كتمنى ولكن ما كتلقاهش
بدات داتي كتمرد على القناعات ديالي و وكاع دوك التوجيهات ديال المنظمة. وانا نقول ليهم بصوت خافت
غادي نوريكم فين جات الدار
حبسو العصا وفكولي رباطي
عاونوني باش نوقف وقالي واحد فيهم
علاش اولدي كتبغي لراسك التكرفيصة راه قلنا ليك الصباح الرجال بشلاغمهم كيبداو يزاوكو ويهضرو
ديتهم للبيت اللي كنت ساكن فيه في السطح في الحايد بوجلود
لقاو تما شي وراق ديال المنظمة
ديك المزورة اللي فيها السمية ديال عمر البوهالي
وقبل ما نخرجو من تما قلبي تزير عليا فاش
عطاتهاش في ديالو باش يراقبو الدار
واي واحد دخل هنا يشدوه
رجعوني للسيرو لي كنت فيه ورجلي مبقات عندهم طاقة يهزو
جلس على الارض وطلعات معايا البرودة ولكن
ما ديتهاش فيها حيت الالم كان قوى منا
بديت كنرد السينتة دهادشي اللي جرا لي
فكرت في المنصورة لي مغاديش
يلقاني في البيت ويقدرو يشقموه تما
فكرت فمي اللي غادا تكون وصلت لها خالتي الخبار
دموعها الحارة وهي كتفكر هضرتها لي كانت ديما كتقولها لي
شوف اولدي رد البال من المخزن والعافية والبحر
دوزت ليلى مجبد فوق ارض باردة. كنوقف على ركابيا وكنوض نحاول نجر رجليه باش نقص من داك البرد
لي كينخر ليه عظامي
ولكن داتي مكطاوعنيش وكنرجع نتجبد. كنسعى النوم لي مضارب ساحتي حتى قرب الفجر
كمضات عيني شي ساعتين ولا اقل
فقت فالصباح بقيت مريح وايدي مينطين مور داري
فاش حلو علي الباب تقطعو نفراسي
ياك ماشي روندا اخر ديال التفرشيخ تابعاني. حسيت بإيد شداتلي راسي وحيداتلي البانضة على عيني
تقدر تميز باللي الوجع ديال داك الغليض
بدا كيضحك وقالي
راه شدينا اصاحبك هاد الصباح
عطاني الوصاف ديالو وعرفتهم بلي طاحو عليه
سد عليا الباب او خلا الاحساس بالدنب شانقة عليا
هاد المرة مكانتش غير شي حملة ديال الاعتقالات جديدة
ولكن كانت النهاية ديال المنظمة
عدبوا صاحبي المنصوري من الحداش د الصباح
حتى لجوج دالليل بلا ما يحبسوا
عطاهم لادريسا ديال الدار لي كيسكن فيها وتما عتاقلو المسؤول ديال القطاع الطلابي لي ففاس
مو رابيامات قليلة بداو كيطيحو الريوس واحد بواحد حتى شدو كاع القياضيين
من مور شي سيمانات بدات الكوميسارية دفعات كطرطق بالخوت
شي جايبينو من تازة شي من الحسيمة وكاين اللي جايبينو حتى من زاكورة
البوليس فهاد الوقيتة كان عندهم الضو لخضر يديرو ابشع الأنواع ديال التعذيب باش يوصلو للمعلومات لي خصهم
خرجوا منك داكشي اللي محتاجين كيميكوه عليك
ولكن الظروف لي كنا مشدودين فيها كانت قاسية
بقيت مع شي خوت شهرين كنعسو فوق الضس. البولة شاعلة بالنهار وبالليل
خبزة يابسة في النهار
وهاد اليدين لي بقاو رابطينهم ليه فالمدة كاملة لي دوزت ففاس
مع بداو كيكترو المعتقلين حولوني لسيلون فيه غيردك. المسؤول على القطاع الطلابي. سميتو امغاغ
عطاونا بونجات وزادو معانا بزاف دلخوت
بدينا كندويو على كتب قريناها افلام شفناها وطرايف عشناها
كنعاودو نوكات وكنغنيو الدياسك ديال ناس الغيوان
داكشي اللي طفى شوية ديك الكآبة اللي خيمات على النفسية المحطمة
باش دخل للصيف بقوة الحرارة صعاب علينا نتنفسو ولا نسرحو رجلينا
القمل والوسخ انتشر لينا فضعاتنا
ولي زاد كمل علينا الروايح لي كتخرج من الطواليط فاش كيدخل شي حد يفرقع القوادس
كنتقهمو بالرواح دلخروان وكنتنخمو بالصوات دلمصران
وهنا غادي نعطيكم مثال حي باش توصلكم صورة مزيانة
فاش كان كيفتح شي كارديان باب ستيلون باش يدخل لينا الماكلة ولا يعيط على شي واحد يحقو معاه
كنا كنحاولو نشدو بالهضرة غير
باش يبخل شوية الهوا بارد يخفف علينا من داك الجو
المعفن اللي كنا عايشين فيه
في البداية دشهر تمنية داونا باش يكملوا معانا التحقيق ويديروا لنا المحاضر النهائية. وهادشي فين كيدار? في الدار
وبالضبط في درب مولاي الشريف
الرحلة ديالنا من فاس لكازا هلكاتنا بزاف. طلعونا لفاركونيطات بالبانضة على العين والمينوط ومورا ظهرنا مضروب في اليد
وسط واحد الحرارة
الزحام اللي كتحس بلي ذاتك فيها كدوب
الشيفور غادي عافط ماكيحن
كانت معاي لوشي كيضرب راسو مع الجناب دالفاركونيط
وشي كينطح صاحبو لي حداه صمت القبور لي كان طاغي على هاد التسافيرة ما كتهرسو غير شي توجيعات شي واحد كلاها فعظامو
ولا شي واحد فرغ كرشو بجهة بويعة
باش وصلنا دخلونا للمعتقل ديال درب مولاي الشريف
حيدنا حوايجنا وعطاونا سروال وقميجة. زيد عليها كل واحد عطاوه رقم
الرقم ديالي كان هو خمسة وعشرين
من بعد صافونا كاملين وجوهنا مقابلة مع الحيط
ايوا عندما تشوف
مصويطات كيشيرو بها فينما جات
فالراس الظهر اليد
كنتحنا وشي كيتخبى بشي كنتمايلو وشي كيضرب راسو مع الحيط وكيعاود يرجع ياكلو
كيخبطو فينا وهوما كيغوتو
دين مكم خليتو ديوركم وجايين تسطاونا هنا
فاش سألونا هاد الطقوس ديال الاستقبال دارو كل ربعة ولا خمسة فشي لون
البانضة مضروبة لينا على العين
الكلام ممنوع واللي تزير وبغا يمشي للطواليط يعيط للحاج. هادشي اللي كنت عارف منو شحال من حاجة قبل ما ندخل ليه
كنعاود ليه واحد صاحبي داز من هنا نهار حصلو كيدويو مع واحد غينا حداه
داوه بقاو عليه بالشحيط حتى سلخو ليه رجليه
تجبدت فبلاصتي وما كنت قادر نشوف شكون اللي معايا
ولو دوك الحجاج واش قرا بولانا
ما كنتش واجد لشي طرح ديال السليخ فابور
وانا نتكمش فحالي مادويت مع تا حد
دوزت جوج سيمانات اللولة تخلط عليه فيها النهار مع الليل. الأغلبية ديال الوجبات كانت من القطنيات
من غير نهار الجمعة اللي كانوا تيفرحو كروشنا بواحد الباطة دالسردين وكويسة اتاي
فالاولى كنت كنمد ايدي لطبسيل كنقيس لرض
دازو ايامات قليلة وانا نتعلم نشوف من تحت البانضة
كنرفع راسي للفوق وكنهبط عيني لتحت
بزز باش كنقدر نشوف الطبسيل ولا معاك لا اللي حاطين لينا فيه
فاش جات نوبتي في التحقيق عيطو لي بالرقم ديالي
وقف توضا ديال الحاج للمكتب ديال اليوسفي قدور
سولني دوك الأسئلة ديال ديما فوقاش دخلتي للمنظمة شكون استقطبك موراها جبتلي شي سميات قالي علاش
واش مادكرتيهومش فالتحقيق لي دارو معاك فاسة
قلت ليه هادوك تراجعوا شحال هادي بقى عندهم حتى شي علاقة بالتنظيم
من بعد جبد لي شي محجوزات وعتارفت ليه بلي ديالي
ولكن بيناتهم موسطاشات اصطناعيين قلت ليها هادو را ماشي ديالي
جمعها معايا بواحد التمرميقة حتى دارليه وجهي ملت لجهة الحاج
لي شدني من كتفي وردني كيف كنت
دازو شي يامات وفواحد الصباح عيطو لينا نسينيو على المحاضر من مور ما لبسونا حوايج
هنا عرفنا بلي غادي يحولونا من درب مولاي الشريف للحبس. لي كيبان بلي غادي يكون كيف شي قصر واعر لا قارنتيه معاه
هاد المعتقل لي حنا فيه
داونا للحبس داعيين برجة
الصراحة رتاحيت فاش دوزت فيه الليلة اللولة
هنا بعدا ما كاين ما ينطوكش. ما كيبقاوش شاعلين عليك الضو وكتمشي للطواليط بلا ما تخاف من العيون د الكارديانات تبقى حاضياك
يقدر يبان ليك هاد شي حاجات انسانية بسيطة
ولكن ما كيعرف بقيمتها غير لي فقدها
هنا جا زارني خويا عبد اللطيف
شفت فيها الروح د العائلة والمدينة د تطوان لي كنتمي ليها
سولتو على والديا الفاميلا والصحاب
قالي بلي غادي يكلف محامي باش يدافع عليا
مرابش يامات زارطني مي وخويا عبد المومن
بقدر ما كنت كنتسنى هاد اللحظة
كنت خايف من شي دمعة طيح ليها من عينيها
الزيارة كانت كدار مور جوج دالشبيكات الكارديان بيناتنا واقف كيسمع وكيضرب على كلشي
الى ما غوتيش ما غاديش يسمعوك كلامك
وتاهوما هكاك فاش جات المحاكمة طولات او ناضو فيها بزاف ديال الصداعات
شي كيشرق وشي كيغرب
والمواقف من القضية د الصحراء حتى هي تجبدات
عام من مور الاعتقال عاد غادي يديونا للقاعة باش نسمعو للاحكام
خمسة مؤبد كتر من تلاتين واحد ضربو بتلاتين عام. الأغلبية فداكشي لي بقا ما بين عشرين وعشر سنين
وشي وحدين قلال عطاوهم ما بين عامين وخمس سنين
انا حكم عليها القاضي بعشرين عام د الحبس
يامات قليلة مراد لحكام رحلونا للحبس المركزي د قنيطرة
حبس كبير ومشلخ ماشي بحال هداك لي كنا فيه
وصلنا لحي الف وحطيت حوايجي
قراعي دنيس كافي كوفيتير والكتوبة
معايا جوج دلخوت عبد الباري الطيار وادريس الركاب
طلب منها الكارديان باش نحيدو داكشي لي لابسين بالدور
فالجادوري تعريت ما بقات حتى شرويطة مضروبة فوق لحمي
قال لي الكارديان هبط وطلع وبدا كتكحب بالجهد
من بعد عطاني حوايج د الحبس وصباط
ودخلو كل واحد فينا لسيلون بوحدو
داك لي فيه القياضيين والأطر ديال تلاتة وعشرين مارس والى الأمام
صيفطوهم لحيدال الحي ديال العزلة لي ضياق من فين انا بزاف
عندي كانت فيه جوج ميترو فالطول على ميترو ونص فالعرض
الرباط يا ولدس فوقعة التبن مخدة فيها ريحة التراب
وكابينة طالعة منها ريحة العفن
في الصباح كان تيدور الساروت في البيبان د السيلونات
كيفرقو علينا ما سخون كنصاوب به قهيوة بنيسكافي وحليب غبرة
وكناكل طريف د الخبز فيه شي فرماجة ولا كوفيتير
من بعد كنخرجو للاستراحة شي نص ساعة في الصباح ونص ساعة في العشية
الماكلة ديال الحبس ما فيها ما يتكال
الكلاب كتعيي بقا غير بنادم
ايلا كنا كنتسناو الزيارة د الفاميلة باش يجيبو لنا القفة
كان خصني نوالف على هاد
ماشي ساهل يقضي بنادم محكوم بعشرين عام
تلاتة وعشرين ساعة من نهارو فالعزلة بلاما
بلا ما يطير ليه الفريخ من زهري ان القراية د الكتب كانت شي حاجة اللي كتعجبني
بها دوزت وقت كتير غايص بين الشخصيات الدريوايات والعالم لي عايشين فيه
من فوق هادشي كنت كنحاول نوجد الامتحانات ديال العام اللول من الشعبة د القانون لي كنت مسجل فيها في فاس
ولكن فاش قربو الامتحانات منعونا من التدواسة
تما فهمت بلي الفاكتورة ديال تحدى النظام
وزيد عليها شي وحدين منا اللي ساندوا البوليزاريو في المحاكمة
كان ضروري خصها تخلص
باقي كنتفكر شي اصوات كانوا كيجودو بها شي خوت على مسامعنا
كيقتلو الصمت او كينغمونا
واحد فيهم اللي كان كيطربني مزيان
ولي هو عبد العزيز الميموني
ما كانش عندي مع الديسك ديال محمد عبد الوهاب
ولكن فاش سمعت الميموني كيغني ليه
عاد اكتشفت السحر ديال محمد عبد الوهاب
نرجع للفاميلات اللي تصدمو بدوك الحكام اللي جاو في حقنا
ديك الساعة را ماكاين لا منظمة دالحقوق دالإنسان لا جمعيات ولا هم يحزنون
وكل ما فاميلاتنا اللي وقفوا معانا ما تلقاش اللي يعطيك وقيدة
وكل الأغلبية فينا خرجلو العقل
مي كانت كتجي تزورني ديما وكتجيبلي معاها شحال من حاجة كتعجبني. مكانش سائل عليها كل مرة تجي من تطوان لقنيطرة بوحدها
علا ولات كتوانص ف الطريق مع لماوات لي جايين تاهوما يزورو ولادهم فسونطرال
فشهر ماي من العام د الف وتسعمية وسبعة وسبعين
نحولوه لعندنا دوك الخوت اللي كانوا في حي دولة جابوهم وفرقوهم على الحيد الف واحد والف جوج
وان ابدو شي قرارات تنظيمية كتخدا
منها الإضراب على الطعام لي بدا في النهار ديال تمنية نوفمبر
خرجنا كاع الماكلة لي عندنا فسيلونات وداوها لكارديانات
الإدارة محرماتناش من الخروج للإستراحة
ومحيداتش لينا الكتوبة
من مور تلاتة د السيمانات على الإضراب ما
مبقيتش قادر نشم ريحة السكر لي كان هو المصدر الوحيد ديال الطاقة
بقيت كنشرب غير الما د القراعي لي كانت كتجيب لينا الفاميلا. وما قدرت مازال نقرا حتى سطر من شي كتاب ولا رواية
باش وصل الإضراب نهار تسعود وعشرين
تكرفصات حالتي وبديت عاطيها غير للتباوع
داوني للسبيطار دالحبس وعطاوني مخلط بشي دوا كيحبس التقية
من بعد تلتيام حسيت براسي وليت بخير قلت ليهم اردوني للسيلون
نهار ستة وتلاتين من الإضراب كليتها فصحتي وداوني للسبيطار د الإدريسي فقنيطرة انا وشي خوت
الرحلة ديال القراية والتفكير خلاتني نخرج من القرعة ديال
ما كانش ساهل علي نشوف النمودج الشيوعي اللي
كنت كنحلم بيه كيف الجنة فوق الارض
كيتلاشا قدام عيني. ما كاينش نقاش ان المناضلين ديال د اليسار قدموا التضحيات كبيرة
تعدبو تخطفو ترماو فالحباسات
ولكن هادشي ما كيمنعش باش نجهر بالقول
بلي المشروع ديال الى الماركسية اللينينية اللي كانت في المغرب كان مشروع طوتالي طاري في العمق وحتى من
من برا الحمد لله عييت فشل
كاين لي غادي يجي فبالو السؤال ديالو واش مفكرتوش تهربو
خاصة ان بنادم محكوم عليه بسنين مفرقعة
من ديالي د حداشر عام د الحبس
نقدر نقوليك بلي
باش تبلاني وتنفذ العملية د الهروب ما ساهلش
ولكن اللي صعب ديال بصح هو ملي تحط رجليك على برا السوارت الحبس
صعيب تبقى هربان بلا ما يطيحو عليك البوليس
خصك تكون ضابط اللوجيستيك منضيه
عندك فين تخبى الطونوبيلات باش تحرك
فلوس باش تصرف كارطات مزورين وزادو وزادو
واكبر دليل على هاد الهضرة هي التجربة الوحيدة لي طرات فتسعود وسبعين
لي تسالات بواحد النهاية فشكارة
شنو طرا فهاد الواقع
فالخريف دالف وتسعمية وتسعود وسبعين
كانوا تلاتة ديال الخوت في الخامس ديال السبيطار د ابن سينا في الرباط. جبيهة
تافقو ما بيناتهم باش يهربو من السبيطار
دارو حبل ودلاوه من شرجم في الخامس. باش يوصلوهم الرابع ومن تما يسلتو من السبيطار في الدروج
ولكن هنا غادي يتوفى جبيها بسكتة قلبية
غادي يهربو واحد د المحمدية
مدة قليلة لي بقاو تما بالخف طاحو عليهم البوليس
هاد الهربة ما اتراتش على المكتسبات اللي كنا اوصلنا ليها كنا كنبقاوا فسيلونات بيبانها مفتوحة النهار كامل
عندنا الراديو الفميلات كنشوفوهم بلا شبيك
كتوصلنا الكتب والمجلات ولي بغا يكمل قرايتو راه من حقو
القيادين هما لي ضررو من ديك الهربة
حيتاش منعوا ديك الطبقة الخامسة على كاع المعتقلين
وباش نكونو واضحين
ديك الطبقة فالسبيطار كانت مخصصة للمعتقلين السياسيين اللي خصهم يديرو عملية جراحية
ولكن القيادين كانوا كيدبرو على بلايص تما غير باش يتلاقاو فيها مع عيالاتهم
ومنهم كاع اللي حرمو ناس من العلاج واللي خاصينهم عمليات
غير باش يتلاقا مع مراتو سويعات
في الصيف تاع الف وتسعمية وتمانين بداو كيطلقو شي معتقلين سياسيين
كل بدا كيحلم بالنهار اللي غادي يعيط فيه الكارديان بسميتو
بديت كنتخايل لخرجت من هنا اشنو غادي يخصني الخدمة المصاريف الحياة الجديدة
راه كاين اللي عاش الاعتقال عضاتو النيابة الستيلونات الباردة ما غاداش تخلعو الحياة على برا واخا تكون مشابكة ومعقدة
بقينا كنحلمو ولكن مكاين والو
الحداث اللي وقعات فالسنين اللولة ديال التمانينات اترات بشكل كبير على العملية دالإفراج
في الف وتسعمية وتلاتة وتمانين قدرت ناخد الاجازة ديالي في علم الاجتماع
فالربعة وتمانين تشاركنا ما بيناتنا وشرينا تلفازة باللوان
وهادي كانت من بين الحوايج اللي نفسات علينا بزايد كلشي ولى مقابل
كاين اللي ما كينوضش من بلاصتو غير لا بغى يقضي حاجة فالطواليط فربعة وعشرين غشت الف وتسعمية وربعة وتمانين
طلقو سراح ديال تلاتة وتلاتين واحد ستافدو من العفو الملكي
سميتي مكانتش بيناتهم
داز النهار د الوداع مخلط بين الفرحة والحزانة
ما تزعلش تشوف ناس عاشرتيهم غادي يخرجوا للحرية
ونتا مازال غير كتسنى فالنهار اللي غادا تطلع فيه سميتك فالليستو
بزاف اللي كانوا كيعانيو نفسيا ومنا اللي بدا كيمشي ليهم العقل
باقي كنتفكر حمد الفصاص لي كان مضروب بعشرين عام
هاد خونا كان ديما عاطيه للغوات والصداع والمعيار في الخوت
واحد النهار غفل واحد وضربو للعين
ولا كيف شي قنبولة تقدر تفرقع فأي لحظة
كنا خايفين لشي نهار يغدر شي واحد بجنوية ويخشيها عليه
كاين واحد الحالة اخرى لي مولاها ولا كيف شي مجدوب
عندو وقت مضبوط للنعاس للفياق ولا الماكلة. ميمكنش تقرب ليه حيت
اكيمشي لطواليط ماكيغسل حالتو
والريح اللي طالعة منو كتفرعني
في الصيف دالف وتسعمية وستة وتمانين
وصلتنا الخبار بلي يقدر يكون شي افراج جاي في الطريق
ختنا نبقاو نتسناو فلخر ما يكون والو
وانا نكتب رسالة انا وشي خوت معايا صيفطناها للمستشار ديال الملك رضى كبيرة باش يتوصل لينا عندو
من مور جوج سيمانة تعيط لينا المدير د الحبس وعطانا جوا
فهريس الم نسيناها المستشار ديال الملك
كيقولينا فيها بلي بلغ المعاليك بالطلب ديالنا
موراها بشهور قليلة
في الليلة ديال تسعطاش ديسمبر الف وتسعمية وستة وثمانين
طلقو سراحنا انا والطرابق. العريش واللبناني
كون ما درناش هاد الخطوة وصيفطنا ديك البرية كون بقينا غارقين مور سوار د الحبس نينا
يا مات قليلة مور ما خرجنا جاتنا دعوة من وزارة الداخلية في الرباط
استقبلنا ادريس البصري وعرض علينا التوظيف اما في الرباط
ولا فالمدينة اللي بغينا
كلشي اختار المدينة اللي فيها وباش يبقى قريب ليهم
داكشي اللي درت حتى انا
وعطاوني فالعمالة ديال تطوان فالعام د الف وتسعمية وسبعة وتمانين
كانت عندي تجربة شخصية
لحدا تحقيقية عاش محمد امين مشبالة
فيها طرف من تاريخ البلاد
لي من حق الجيل ديال دابا تكون عندو بيبان منين يطالع عليه
لي بغا يقرا راه كاين عشرين مقال منشور فيه هسبريس فيه تفاصيل كتر
هدا ما كان اخوتي
الله     فاش      انا
صافي
