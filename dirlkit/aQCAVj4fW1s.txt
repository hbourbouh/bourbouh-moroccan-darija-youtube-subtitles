الا بعدتي على الصداع والتبرزيط
وطفعتي الضو ودرتي الكادو
غادي تكون درتي خير فراسك
مشينا    يكون وراء الناصية قومي بالي عند
تا حد ما كيخفى عليه شنو وقع في المغرب في البداية ديال السبعينات
انقلاب اللول ديال الصخيرات فالواحد وسبعين
الانقلاب الثاني ديال الطيارة فتنين وسبعين
واللي طلقو عليه السمية ديال المؤامرة د اوفقير
الى كان هاد
الحدت التاريخ ديال المغرب
ورا بالنسبة ليا كيعني جوج د الحوايج
اللولة الموت ديال الوالد ديالي
والتانية نهاية دواحد العالم كنت عايش فيها انا وفاميلتي
قبل ما نسرد عليكم قصتي غادي نقصر عليكم الطريق
الطريق د الأسئلة لي كيدخل فيها بنادم في المطلع د كل قصة
شكون هادا اللي يداوي شحال فعمرو التشكيلة دالمسائل من هاد النوع
سميتي رؤوف اوفقير
من الكنية غادي تكونوا عرفتو با شكون هو
مكاين لاش غنفصلو فيه
فلوقيتا لي وقع الانقلاب ديال الطيارة كان فعمري خمسطاشر عام
بسميتها فاطمة وعندي خمسة د خوتي
ولد وربعة البنات
الصغير فيناهو عبد اللطيف? عندو تلت سنين
والكبيرة هي مليكة عندها تسعطاشر عام
مغاديش نزيد عليكم في السميات حيت مزال جايا وقتهم ويدوزو كيف شربات الما
غادي نبدا ليكم من الانقلاب ديال الطيارة لي وقع سطاش غشت الف وتسعمية وتنين وسبعين
ما غندويش على الاحدات اللي وقعوا فداك النهار
كنت مازال غادي نرجع ليهم بالتفاصيل
غادي نبداو بالبيان ديال الوكالة الرسمية ديال الأنباء
لي خرجت الغد ليه ديال انقلاب
قالو فيه بلي
مع الطناش ونص د الليل
انتحر الجنرال اوفكار فالمقر دهيئة الأركان
بقرطاسة في الراس
هاد البيان كلامو قليل ومعانيه كتيرة
كان الغرض منو يبين بلي
او فقير انتحر حيت ما قدرش على العار اللي غادي يتبعو
هادي محاولة تانية ديال الانقلاب اللي كيدير العسكر اللي هو فالراس ديالو
باش يغسل عليه هادشي ناض نتاحر زعما
رواية محال تلقى لي يتيقها
السلعة ها هي والشاري ماتلقالو خطوة لجيهتو
الدار عندنا في الرباط طرطقات بنادم
رئيس د الوزراء اعضاء الحكومة مستشارين دلباليك وناس من فاميلتو
هادو كاع جاو باش يواسيو الوالدة ويشاركو معانا الحزان
لي كيسمع بنادم نتاحر بفردي كيتخايل. قرطاسة غتكون كافية
يتيري فالبلاصة اللي ما تحتاجش تعاود
تلقى وحدة والسلام عليكم
نقدر نعطي هنا مثال ديال واحد سياسي ميريكاني سميتو باد doire
دار ندوة صحافية مصورة
جبد فردي قدام الكاميرات
شاف مثير فيديو موجودة في الأنترنيت
ولكن مكنصحش بها لي ميقدرش يشوف داك المنظر
هادشي الا جبدتو غير باش نقوليكم بلي
الجدة ديال الوالد ديالي
مكانتش فيها قرطاسة وحدة
وماشي جوج وماشي تلاتة
ماشي حتى ربعة
كانوا فيها خمسة ديال القرطاسات
وحدة فالدار الثانية في الكبدة
الثالثة في الدراع
الرابعة في القلب واللخرة دخلات من اللور دالراس وخرجات من عينو ليسر
هاد الاتار اللي مخربقة كاتبين بلي
وفقير قتلوه جوج د الناس
واحد موالف بالسلاح فيزا على ديزور كان القرطاصة فيهم كتقتل
ولاخر ما عندوش بقى غير كيشير فينما جات
بزاف ديال الناس غامرو بالمنصب ديالهم وجاو لعندنا
محايل الكبيرة كتجيب معاها
خيبة د الامل لي تا هي كبيرة
ولكن الحمد لله ما خافش ظني فصحابي اللي حضروا كاملين فجنبي
استقبلنا العزايا انا وماليك او مي
مريم ختي مريضة بالصرع كانت شادة الفراش
خوتي الصغار ماريا وسكينة وعبد اللطيف
خلاتهم الوالدة فدار واحد صاحبتها باش تبعدهم على الصدمة د الموت ديال با
الوقت الوحيد اللي كان جرحي كيخف
هي فاش كيقلع لو الناس وكنتلاقا بصحابي
من غير هادشي كان ضروري خصني نستقبل الناس
من القبايل دالأطلس فين كاين الأصل د مي
من القبايل د الجنوب الشرقي فين كاين الأصل د با
لقيتهم فواحد الخيمة مجموع فيها اكثر من ستين راجل
عنقوني واحد مور واحد بتعناق حار
تحس منك العموم بحال
ايلا تيهنيوك ماشي كيعزيوك
مات باك راجل
كون حتى انت راجل
مع خرجت من الخيمة جا عندي مولاي علي
هاد السيد هو لي مكلف بالدار ديال الوالد
قاليه راه سعيد كاين هنا وباغي يهضر معاك دابا راه خصو دغيا يمشي فحالو
معرفتش شنو جابو لهنا
سعيد واحد اليتيم كان تبنى جدي من با
شارك في الحرب ديال الدزاير ودابا راه مقرب من الرئيس بومدين
وبهاد الصفة شغل حضور وبالي
عطاني مولاي علي حتى لبيت الماكن ديال البيسين
بقيت تما سعيد اللي خدعني
من ذراعو وعينيه كيبريو بالدموع
كان صادق في عزوه
وكان ديما تيحس براسو واحد من الفاميلة وخا عايش فالدزاير
قاليه را عندي واحد الرسالة من الرئيس بوم ديال الوالدة ديالك
غادي يكون حسن لا تلاقيتها في السر
تقدر تشوف كيف دير
قلت ليه كن هاني
غادي يخصنا غي شوية د الوقت باش ندوزها قدام للدار
اجي تبعني ديتو ديال البيسين وطلبت من مولاي علي باش يبقى معاه
مشيت عند الوالدة لقيتها باركة فلرض فوق الصلاية والدنيا عامرة
لابسة لبيض وعينيها حمرين بقوة البكا
ريح الحزاء العامية بعجاجو
محطمة ومنهوكة تحنيت العندة الدراع عالية وخداتني بين حضانة
كاها مخلط مع نفاسا
وصلت لها الخبار غير بشوية فودانا
شوف اه كيف تلقى شي سبة باش تكوني في بيتك
السيد باغي يشوفك ضروري
شدات في ايدي وهي
تاهيا من شدة الآلام وحرر الدقة
مهلوكة من قلة النوم ومن تقل العذاب مسحوقة
تفهمت من الشدة دإيديها بلي موافقة
طلعت الفوقاني لقيت الخدامة فبيت النعاس دواليديا
قابلة مع التصويرة ديال با وكاتبكي
تحنات على كتفي
وفهاد اللحظة حاولت
شد فراسي باش ما نبكييش
جريت الخوامي باش الناس اللي في الجردة ما يكون عندهم كيف يشوفوا شنو كاين الداخل
هبطت لواحد البيت كيكون فيها الماتريال
هزيت واحد الصنيدقة وبلوزة زرقة
رجعت كنتسلت لعند سعيد في
قلت ليه هاك
لبسها عادي وبانلي هادي هي الطريقة الوحيدة باش ندوزك بلاما يدي مايجيب شي حد
طلبت من ديال الوالد باش يوصلو سعيد للبيت من الكوزينة
وهاكا دخل فسيفط ها هي صاوبت شي فويت دالما الفوقاني
داز كلشي مزيان وتلاقى سعيد بالوالدة
قاليها را جيت باش نوصل ليك التعازي ديال الرئيس بومدين
وكيساندكم من قلبو
داكشي اللي كيجمعو براجلك راه فايت السياسة
وقاليك بلي البيبان ديال الدزاير مفتوحين ليك
الى بغيتي راه غادي تكون دار تحت ايديك
فيها كاع الوسائل الضرورية باش تعيش
شكراتو امي وقالت ليه
معمرنا نساو لا انا لا ولادي هادشي لي بغا يدير معانا الرئيس
ولكن ما نقدرش نقبل
حيت لا قبلت غادي ياخد هادشي
معنى اخر من غير اللي هو في الأصل
مشى سعيد وفضت الوالدة هاد الشغل
فاليومين لي جاو مورا الانقلاب دارنا ما خواتش
حرقنا شي ضواسا وتصاور حيت مي كانت باغا تبقى بعيدة على الخماج د السياسة
قالت لي هادشي كامل خصو ما يبقاش
تا حاجة ما غترجع لي راجلي
وكان باك باغي هادشي يبان كون دارها فحياتو فاش كان عايش
طلبتها باش نخليو شي ضواسا ولكن
مبغاتش كانت عارفة بلي المعلومات لي تما خطيرة
كنا بجوج مقتانعين بلي
داكشي اللي فيها
ما كيسوى تا بصلة من الاسرار اللي دا معاها الوالد لقبرو
خاد شي كامل
قدرت نسلس ورقة وجوج بريات
لقيتهم فالجيب ديال اخر لبسة دالوالد
وفيها ديال ستميات مكتوبة بخط ليض
والعنوان ديالها هو
المجلس الوطني للوصاية
في الفجر ديال تمنطاش غشت
حضر ميتين واحد على قبل الجنازة ديال الوالد
كانت هادي اخر مرة غتبوس الوالدة راجلها
تحنيت بدوري باش نبوسو ورديت البال
واحد التبسيمة على وجهو
يمكن كانت اخر حاجة قابل بها دوك اللي قتلوه
المتنبي عندو بيت شعري كيقول فيه
اذا لم يكن من الموت بد
فمن العجز ان تموت جبانا
ايلا ما كان عندك من الموت هروب ما تموت بالليل
واحد النهار كانت طيارة عسكرية كتسنى
باش دي النعش ديال با لبلادو
الموكب د الجنازة غادا فيه شي طناشر طونوبيل
شادين الطريق د القاعدة الجوية ديال الرباط سلا
دخلونا عجل الطيارة ودخلنا معاه انا وجدي من مي وشي ناس من الفاميلا وقلعنا
وصلنا للمطار تقصر السوق وتما نزلنا
قصر السوق هي الراشيدية ديال دابا
ديك الساعة كانوا مازال ما بدلوا ليها السمية
البلاد ديال با بعيدة على هنا بشي تمانين كيلومتر
لقينا فيها الناس كتسنى
كيصدحو بدعاوي مع الميت وفاميلتو
رجال لي معروفين باعصاب هادية كيبكيو كيفصبيان
العيالات دايرين بالمقبرة كيزغرتو وغواتهم كيقطع القلوب
فاش نزلات اول بالة محملة بالتراب على ولد البلاد في قبرو
طلقو البارود فسما تكري منهم للروح د الميت
باش سالينا الدفين مشيت زرت جداتي من با
مت الوالد لقيتها في الدار وسط عيالات الدوار
خديتها بين دراعي بتعنيقة وكنحس بداتها ضعيفة هكا ترجف
هادي شهر باش خلاها الوالد
تحلف ما طيح دمعة لا ما تعسكر يا شجاع
قال لها علام دليل
ديك الساعة بكي حتى يمشي ليك الشوف
وفات جداتي بالواد
لون وجهها مخطوف
ابيض كيف الكفن لي خطف ليها ولدها
ما عمري شفت شي مرا بحالها
معمرها فاتت البلاد
ممسوقاش للماديات. الطبع ديالها والإيمان لي فيها خلاها
ديما تكون عندها واحد الهبة فشكال
جامعة بين الحكمة والمحنة
احترام لي عندها فلبلاد مالو ومتيل
مورا الظهر ديال هاد النهار نيت
يعني مور يومين على الانقلاب
كشفات السلطة على خبار جديدة
لي هي وفقيرك غانمورط فالانقلاب
دوا وزير الداخلية على الغدر والانتحار
وشرح كيفاش طلق اوفقير تلاتة ديال القرطاسات على راسو
دوا على تلاتة
وانا شفت قبل الاتار ديال كتر من هاد العادة
الغد ليه لغا الحسن التاني جوج ديال المناصب لي كان شاغلهم اوفقير
وزير الدفاع القائد العام ديال القوات المسلحة الملكية
ملك شخصيا هو لي غادي يتكلف بهاد المناصب بجوج
هادشي كاملكم والماجي كوم اخر
فنهار عشرين غشت صيفط الملك
المدير ديال الأمن الوطني باش يبلغ الوالدة
ملي غادي يطوقو الدار ديالنا
العائلة وصحابنا لبغاو يبقاو معانا ماشي مشكل
ولكن بشرط واحد
غادي يطبق هادشي
تا حد منهم ما باقي عندو الحق يحط رجليه برا الصور د الفيلا
شي وحدين من الفاميلة وثلاثة د صحابنا
زيد عليها شي خدامة قلال
هوما اللي اختارو باش يبقاو معانا
فأول نهار ديالنا ديال الإقامة الجبرية بداو الإستجوابات في الليل
كيحققو مع الوالدة ديالي وهي مرفوعة بقوة الدوايات
شنو كتعرفي على العلاقة ديال الجنرال مع المعارضة؟
مع الفقيه البصري
باش تقدري تأكدي لينا الملاقيات اللي دار راجلك مع عبد الرحيم بوعبيد وعلال الفاسي
شنو علاقتكم معابراها مزرفاتي
شنو كدا شنوا هادي اسئلة مكتسعاليش هاد السميات مكتقاضاش
سولوها على اللبسة العسكرية اللي مات بها الوالد
جات اليوم راه حرقتها
ووصل الهضرة للملك قول ليه را هادشي كيضحك
او فكارط تقتل اوراق كلشي عارفها
الغد ليه دار الحسن التاني مؤتمر صحافي
وفيه قدم الرواية ديالو للحدات لي وقعو
قال بلي وفقير خرج الفردي ديالو
حاولوا الناس اللي حاضرين الدليمي والجنرال مولاي حفيظ يمنعوه
ولكن بدا كيطلق القرطاس بواحد الشكل عشوائي
كان غادي يقتل شي حد
القرطاسة اللخرة اللي طلق هي السباب فموتو
نرجعو للإقامة الجبرية وشنو جا من موراها
سيمانات قليلة مات خالي عز الدين فكسيدة
دخل فيه واحد جدارمي يصيفطو مغيب للسبيطار
يومين موراها توفى
القضية مضبة وما
عرفناه مات ولا تقتل
هادشي تعقد مزيان لدرجة انهم
مخلاوش الوالدة حتى تشوف خوها المرة اللخرة
دازت الجنازة من قدام باب دارنا وحنا كاملين لاصقين في الحيوط
كنطلو على الموكب لي دايز فيه شي ثلاثين طونوبيل
منظر ما فيه ما يتشاف
دايرين صنادق وواقفين على طراف صبعاننا
مشى للبطين فالحيوط كاين فالقهوة
مجبدين ايدينا لجهة خالي بحال الى باغين نقيسوه لآخر مرة
بحالا البوليس اللي كانوا دايرين بالفيلا منهم اللي كان كيبكي ديال بصح
طاح اليوم العجب
كتكون الحرب كاع وكيخليو الناس دفن الموتى ديالها وتكرمهم
اش هاد المحنة اللي نازلة على هاد المرا ولا هادا
ما كناش في حرب
ولكن كنا مضطهدين بواحد الشكل خايب
بلا قانون بلا ريحة الشرف وما عمرنا تسنينا ولا طاحت لنا على البال
من زهرنا ان هاد السيمانات اللولة ديال الإقامة الجبرية قدرنا ندوزوهم بخير
بفضل الناس لي كانوا قراب لينا من الفاميلة والصحاب
من بيناتهم كانت واحد البروفة ديال النجليزية اللي اختارت تا هي دوز معانا هاد الفترة كاملة
بدات كتوصل شي خبار للوالدة لي
ماشي تال تما
من بينها تا ان شي اعتقال جاي في الطريق
ويمكن غادي يودرونا للجنوب
الناس اللي قراب لينا لصقوا الوالدة باش دير اللجوء لشي سفارة
ولكن مبغاتش توسخ صورة راجلها والبراءة دولادها بشي هربة من هاد النوع
قالت لينا ما عندنا علاياش نتلامو
المغرب راه بلادنا وما
مغاديش نغبرو ريوسنا من الخوف دشنو مخبي علينا ليام
دازت ربع شهور وعشريام وحنا على هاد الحال
سالات العدة ديال الوالدة وحيدات عليها البيض
امالنا كانت معلقة يترفع علينا الحجز كيف تسالا الحداد
ولكن تبخرات مع السبعة د العشية
جا عندنا المدير د الأمن الوطني وبلغنا
بالقرار ديال الملك
القرار هو يبعدونا شي سيمانات لتزنيت لاسباب امنية
الوالدة استغربت لها هادشي
قالت ليه ما فهمتش
شنو غادي يوقع لي انا
عرفتو باش جاوبها المدير
قاليها كون كنت بلاصتك الحاجة
كون نتاحرت انا وولادي حسن لي من داكشي لي كيتسناكم
دير راسك بلاصة مي
طاحت فودنيك هدرة بحال هادي
باش غتفكر شنو غتقدم ولا غتوخر
ما بان ليك ما دير غير ديرو
اما حنا حلينا داك المدير هاد القنبولة وزاد فحالو
قدامنا ساعتين باش نجمعو حوايجنا
هاد الميترايات ديال البوليس دارين بينا
مقابلين الصغيرة والكبيرة
كيفتشو البيوت وكيقلبو فأي حاجة ناويين نديوها معانا
جوج ديال الناس اللي مسموح لهم يمشيو معانا
عاشوراء بنت عم الوالدة
وحليمة المربيات خوياها الصغير
نعطيكم التاريخ باش تا حد ما يتلف
ربعة وعشرين ديسمبر الف وتسعمية وتنين وسبعين
في الليلة ديالو
خرج الموكب من العاصمة وشدينا الطريق د الجنوب
مرافقنا سبعة وعشرين بوليسي
وتلاتين واحد من السيمي
دارو مي وعبد اللطيف وخواتاتي بربعة فطونوبيل
حليمة وعاشورا لقاو راسهم فطونوبيل خرا
وانا كنت فطوموبيل ديال الشاف لي مكلف بهاد
مريح في اللور دايرين بيا جوج دلباليس
هادشي خلاني نسمع التعليمات اللي كانت كتوصل ولا كتصيفط من الراديو
لي موالف بالطرقان غادي يكون عارف الطريق امنين دزنا
ولكن فالحقيقة الطريق كادي لبلاصة وحدة
القبر فين ربيع عمرنا غادي يطلق نفاسو لخرا
دازو سوايع وحنا كنطحنو فلكودرون
وصلنا لتيزنيت وطلعات غير محطة
غادي نفطرو فيها ونشدو طريق الصحرا
خلاها في البيست وخلينا مورانا المدينة ومع الما
الطوموبيلات كيشطحو ويفيبريو تا حاجة فيهم مراسيق
واحد الشوية وقف هنا
هبطونا من الطوموبيلات
انتشروا السيمي فالبلاصة وجا لجهتنا شافوا ربعة ديال المسلحين
كنا واقفين مجموعين حدا بعضياتنا
الريح كيلعب بديال حوايجنا
والصحرا مكتحدب شوفا
المهم عنقها اخويا الصغير عبد اللطيف لي ناعس على صدرها
فهاد اللحظة طرطقو المطريات وولاو واجدين للتير
بحركة عفوية حطات مي ايديها على راس خويا الصغير باش تحميه
وقالت لينا بشوية
حياتنا حتى هنا وليداتي
كنوش جاع را الله معانا
في لحظة بحال هادي
اللي ما عمري دوزت بحالها من قبل
ولي الإحتمال ديالها باش توقع لشي حد فحياتو قليل. وتقريبا منعادم
بديت كنقلب على الشجاعة في القناعات ديالي وفي داكشي لي تربيت عليه
تفكرت المرار لي حس به الوالد فاش شاف واحد اللقطة دازت في التلفزة
نهار كانوا غادي يعدموا شي طوبات شاركوا في الانقلاب د الصخيرات
واحد منهم بدا كيغوت عاش الملك
الوالد ديالي تأسف لهاد اللقطة وقال بلي
هذا لبس العار ديال موت دليلة
انا عندي غير خمسطاشر عام
ما رانيش شي حد مهم وما مخلي مورايا والو اصلا
نموت زعيم خير لي من موت المدلة
بهاد الطريقة غادي يبقى مورايا مجد ديال حياتك قصيرة
مي كان فعمرها ستة وتلاتين
ملكة تسعتاش مريم سبعطاش
ماريا عشرة سكينة تمنية
والصغير فين ا عبد اللطيف عندو تلت سنين او نص
واش كتخايلو المنظر ولا لا
ثواني قليلة دازت علينا كيف القرون
غوت الشاف وقال له
صافي كلشي هو هداك رجعو للطونوبيلات
تسالا هاد المشهد ديال التمثيل الخاوي دالإعدام ديالنا
الغاية منو يطراسيو لينا خط حمر بين حياتنا لي خلينا مورانا
وهاد الجحيم لي جاي من هنا للقدام
ويلا ما صفاوناش فهاد النهار فراه غير باش يخنقو حياتنا بشي طريقة خرا
ناويين يعطيو بنا درس لأي واحد اخر كيفما كان
رجعنا للطوموبيلات اللي بقاو غاديين كيزحفو بنا فديك السحارة
باش وصلات الوحدة ديال الفجر كنا في اسوأ
هادي قشلة قديمة ديال فرنسا من يامات ليوطي
وقفوا بنا دوك الطوموبيلات المغبرة ونزلنا وسط الجرا التزنزين ديال الضو
اصوات البيبان والبرودكانات والهضرة من هنا وليه
لقينا لي غادي يتكلف بنا هو المدير ديال الحبس د قنيطرة
هو اصلا لي مكلف بالضوسي ديال النقيلة
لا ديال الواحد او سبعين ولا تناين او سبعين
فاش كيدوي كتحس بداك الفم لي مركب غادي يتلاح على برا ولا غادي يبلعو
كانوا مع ضباط من القوات المساعدة
اشمن سيمي وشي خمسة دالباليس
ضعيفونا ووصلونا حتى للمكان لي ضربنا الطريق على قبلو
حطيناهم تاعنا فواحد الخربة
قديمة ومهجورة فيها جوج بيوت لرض فيهم من التراب وشبعانة حفاري
جليج ومهرس والشقاط اللي في حيوطهم واحدة تنسيك في الخرا
تصور وشكون غادي يعلق على هادشي
اصغر واحد فينا تعجب لهاد الروينة
عبد اللطيف قال لمي
واش ما كاينش موكا يطهروا
اودي را ماشي غير هو لي مكاينش
فدارك غتسخر منا
ما بين ليلة ونهار دزنا من العز للفقر
اول وجيه باستقبلونا بها هي طريف دالخبز وباطاط السردين
وراه بدينا كنقادوه فحوايجنا
مكاين لا بلاكارات لا والو
فراش قليل في الأرض والسلام
فاش حلينا وبا لزنا تيبان ليك واحد التناقض خطير
حوايج غير الماركات المشهورين
ها لي من باري ها لي من سويسرا لندن ميلانو
وغادي نلبسوهم فقلب الصحرا
قمة ديال التافهة
حاولنا نقيو داكشي لي قدرنا عليه بالما والصابون
ودوزنا ليلتنا الاولى
عندنا بنهار ولات كل ساعة من سوايعو عذاب
ديالي خانقة والعقارب والحناش علينا هاجمة
مكيدوزش النهار لي مكنعصروش على هادشي لي جرا لينا
كلها كيجبد من ذاكرتو وشنو سمع وراء
كاين شي اسئلة لي صدعنا بهم الراس د مي
مي واش ماكنجيش عارفة
واش ما قال ليك با والو
مكانش فراسك النقيلة بالزعمة
ميكعات حيت شكينا فيها وقالت لينا
كون كنت عارفها مغاداش نرمي راسي يطعى من التياب
وكنا لا انا لا با كنموتو الف مرة وما تمس حتى شعرة منكم
تألمات بزاف حيتاش
كتشوف الكبدة ديالها كتشوى قدامها
ما قادرة دير والو
شنو الذنب لي درنا حتى نكونو هنا
مورا الموت ديال البولاد وكيخلصو
مكفاتش موتو وورتو لينا عقوبتو
شوف كيف كنا
وكيف ولينا كفس من داك اللي خلا عليهم باهم الخوا وخيولك موسى دفليو
شي مات ما خلاو شي خلا روينة
واحد عطاتو حتى كفاتو
واحد كركباتو حتى جابتو على عين قفاتو
لكانت دل ساعة كينسيك لعز تشهر
تخايل الدل تسني شنو غادي يدير فيك
لا موضاحتش ليك الصورة ليام الماجية غتبين ليك
مزال عاد بدينا
والسيمانة الماجية غادي فيها
هدا ما كان اخوتي
تهلاو آآ     اهدنا الصراط

