مشينا   السيمانة الفايتة خليناها في يوسف المصطي دلقايد
فاش جا لعندي وخلاني محطوط فالسونطر د العينين د بنادم
واش كتغبر مدة في الضلمة وكيشعلو عليك على غفلة
ما سألوش كلشي حاط عليك العين
من مور ما كنتي بحال شي طريف د الخبز كارم. فقنية تا حد ما مسوق ليه
عندنا مدكس بالشراف
مشلين المسطيين زيد عليهم ثلاثة دلعميين وواحد الزنزور
كاين واحد ديال واحد خينا تا حد ما عارفو واش تسطيا ولا شي حاجة اخرى
السيد دكتور ديال الجيولوجي
تكون عندو ديك خمسين عام
مشى لميريكان قرا وخدا الدكتوراه ديالو
فاش نرجع للبلاد كان في الإدارة ديال واحد المؤسسة علمية مزيانة. كان متدين ما كتفوتوش الصلاة
وهاد القضية كانت كافية باش يشقموه فاش ناضت الروينة بين الإسلاميين والدولة
واحد النهار مع الفجر طلعوه المخابرات من وسط دارو
اشنو وقع من بعد؟ تا حد ما عارف
خونا الدكتور كيريح مقرد للارض. وجهو للحيط ومغطي كامل بالمانضة. الليل والنهار صيف وشتا
شحال من واحد حاول يهضر معاه يخرجو منو شي كليمات ولكن
مصورو منو والو
كيبقى ساد عينيه وحرف واحد ما كيخرجوش. فاش كيبغي يحط ليه شي حد الماكلة كيهزو ليه المانطا بشوية. وكيحطوها ليه قدامو
كياكل وهو مغطي كيمشي للطواليط ومغطيه ماشي غير داوي عليه المانطة بحال آآ الضليلوما
ندمق وسط المانطة ما كيبانش
كلما دازو شي يامات كيديوه جوج دراري يدوشو ليه. مكيتعنتتش معاهم. درويش مفيهش الصداع. كيعاودو يغطاوه ويردوه لبلاصتو
تيريح معايا هادي تلت شهور باش نقصات الماكلة اللي كتجيب لينا الإدارة دالحبس
داكشي قليل بزاف. من قبل كانقول لواحد كيجي فحقو جوج خبزات فالنار. دابا كل ربعة د الحباسة
كيقسمو خبزة وحدة كيجيني فحقي ربع خبزة
خاصني نقضي به في الفطور والغدا والعشا
اليوم في الفطور كليت تلاتة د الحبات د الزيتون صافي. او في العشا معلقة صغيرة د الكوفيتير
الا جابو لينا البيض فالفطور كل تلاتة الدراري كيقسمو بيضة مسلوقة
الطبا لي عندنا قالوا لينا القشور د البيض ما يتلاحوش
نطحنوهم وناكلوهم راه مزيانين لشي لعيبة. تلاتة د الشهور ديال الجوع كانت كافيه باش بنادم يضعاف
الوجوه تصفار والحركات قلال
حتى ملي كان كيدير شوية السبور فالخفا ما بقى عندو جهد
مرة مرة كيضرب عندي يوسف طليلة جايب لي فيديه طرف دالخبز وباغي يدوقني. وكيبقى يخبر عليا
مسكين ما مسوقش واخا بنادم قاتلو الجوع
فاش وصلات هاد الحالة لخمس شهور
بدات المخاريا كتنوض بين بنادم فاش كتفرق الماكلة
مسألة طبيعية هنا الغريزة ديال البقاء كتبقى دور هضرة ياك ما باغين يقتلونا بالجوع ولا يمكن
قراب يصيفطونا فحالنا وخصهم يمرضونا مزيان
حتى ما تبقى عندنا صحة
باش الى خرجنا منقدرو نديرو والو على برا
تفكرت واحد الديسك ديال البوب سميتو
كيقول فيه كروشهم عامرين وكروشنا خاويين
والشعب ايلا خوات ليه كرشو كطلع ليه القردة. غير ينوض يشطح وين السلام
ياك المعلم? تا فين هو هاد الجهد ا صاحبي? را بنادم كوانتي عندنا. هاد ديال قلة الماكلة ردات البلوك عندنا بحال شي استوديو
وتحليل كل كيلغيه بلغاه. شي كيشرق وشي كيغرب. وتا حد ما عارف اشنو السباب باش طاحو الأسهم دالقص عندنا في
اليوم حلو العسكر للباب
خرجوا الفدائيين بالجرا يجيبو ديك آآ بزقة لاروب د الماكلة
كانت هادي اول مرة
مغاديش يكون فيها العصا
لا تفرشيها واحد الشوية جا لها جودان وفيه ديه دلاحة تكون فيها ديك تلاتة كيلو
عيط على الشاف د البلوك وقاليه
الدلاحة قسموها كاملين. يلاه فرجني كيف غتدار ليها
هادي هي قضية الخيارة لي عطاها متولي للكوميسير وصحابو
باش يقسموها فوق الخشبة والناس شاعلة
على شاهد اللي ما شاف تا وزة داوي
لي ما فهمت تا لعبة فهادي راه غير ما ديوش عليه
المهم بقا عاصر باش يشوف كيف غيدير الشاف د البلوك
باش يقسم دلاحة صغيرة على امة البشر. خونا تزنق من وجهو
او مكيعجبوش لي يلعب معها هاد اللعب ويتحداه فشي حاجة
تلفت فالبلوك وهو يغوت بالجاكة
الدلاحة للناس المراض
وعطاها لواحد من الدراري باش يتكلف. هاد اللقطة
خلات لاجودان مايحملش البلان لي دار الشاف دلبلوك
خرج فحالو وردخ لباب بجعد
كان كيتسنى يشد بنا الستون ولا ما نعرف
الى تفرقت ديك الدلاحة على كلشي
كل واحد تجيه فحقو زغبة حمرا. ولا الى كنتي منحوس زورك تخرج فيه زريعة. نقيها وكولها وصافي اش غدير
الدراري حسو بواحد الفرحة فاش وقع هادشي. حتى انا رشقات لي صراحة. عرفتي اشناهي علاج ودان وتخليه محاملش راسو
را ماساهلاش وسط هاد الفرحة اللي هبطات على البلوك. دورت راسي للحيط كاتبان لي الساحة ديال الإعدام قدام عيني
لقيت تقبة اكبر واحد شوية من اه قرقاعة. يلاه تحفرات في الحيط. الباب فاشر دخول اجودان طاح اه واحد الطريف د السيما من الجنب
يمكن كان مشقوق غير زاد كمل عليه باش طاح. قلبت على واحد الحجرة وسديت بها ديك التقبة مزيان
فاش كنكون مريح التقبة كتكون حدا راسي
دابا ولا عندي كيف نخطف لقطات ونشوف اه شنو طاري فالساحة كيفما بغيت
واحد يوسف مبقاش كيجي لعندي. ماشي هاكا
ما بقاوش كيخليوه يجي لعندي
واحد الكروب واقف ليهم انا كيف الشوكة في الحلق
خدمتهم هي فوق ما يكون جاي عندي يوسف
كيوقف ليه شي حد فطريقو تيقوليه اش خبار القايد ا يوسف
اجي انعطيك التيليفون او عيط ليه كيجرو لبلاصتو او اشد معه الهدرة حتى كينسى بلي كان جاي لعندي
دازت دابا تلتيام باش بانت ديك التقبة في الحيط
مقدرتش نطل منو
كل ما فكرت نضرب طليلة كنحس بقلبي كيزدح
ديالو غادا تشرق
النهار كامل كنبقى مطهي فبالي مع الخوف من العسكر حتى الحباسة
شنو غادي يوقع الى حصلوني كنطل من التقبة. سرحت عيني كيبان لي الدكتور ديال الجيولوجي مكوغط وسط المانطة
وهي طيح ليا فكرة
علاش ما نديرش بحالو ؟
ندور وجهي للحيط ونتغطى بالمانطة نلصقها مع الحيط
باش ما تبانش ديك التقبة وارا برع. ساحة تيفي
بلاصة تيليت بلا خيوطة
ناخد راحتي بلا ما دريت تا حد
ونقص عليها شوية من دوك الشوفات اللي كيقيلوا ويتيريو فيا بهم
ولكن خصني نجرب نتغطى واحد اليومين ولا تلتيام قبل ما نريسكي ونحل التقبة
خليتهم يولفوني مغطي هاكا
فاش دازت يومين اه سمعت واحد خينا قال شافت البلوك اه
وا با محمد
كنا فواحد ولينا فجوج ولا قاليه با محمد اخليها عالله الله يحسن الخاتمة
ما قدرتش اه نضل من التقوى
واخا غير مرة
كانت مرونة برا العسكر كيتجارا. مرة كيرخيو علينا السمطة ومرة كتلقى الحبس مرون. الإستنتاج لي كيوصلو ليه
الدراري هو ملي كيزيرو علينا في الحبس
راه كتكون مرونة على برا. الدولة ما قادراش تكونطرولي داكشي لي واقع. فكتنتقم من الناس ما عندهم جهد
حنا لي كتجي فينا الدقة
اليوم من الصباح والشياط نايض في الساحة. الصداع والضرب والغوات
تفتح الباب دلبلوك خرجوا الدراري يجيبو الماكلة بركو عليهم العسكر بالعصا
واحد من الدراري جات فيه ضربة هبطاتو دودة للرض. بقاو كيدقدقو فيه
فاش سالا وعيطت السارجون للدراري
دخلوه للبلوك هازينو
فعوض ما يكون هو اللي هاز الماكلة
تكلفو بيه الطبا لقاو لحمو كلو مفرشخ
ما كاينش بلاصة ما مفرقعاش
غير دازت سويعة خونا خرجات روحو. مور ما قال لعشيرو الى طلق اله سراحك سلم على غدار
او قوليهم يهزو راسهم الفوق
كامل بدا كيوجد في الشاهد
الهضرة كدور غير عليه
شنو كان كيدير الوصية ديالو
صلاو عليه غير براد
او حطوه قدام الباب. ناض با محمد شاف البلوك
او دق الباب
سمعنا صوت من برا تيقول
اشنو يا ولد القحبة ؟ علاش كدق الباب ؟
اسيدي عندنا واحد الشهيد اه واحد ميت
با محمد بقوة ما كان كيعاود الكلمة د الشهيد ما ردش ليها البال
حتى خرجات من فمو
فاش عاق بدلها
ولكن فات اه الحال ديك الساعة
تحلات الشريجمة لي في الباب وبان الراس ديال السيرجون
شاف با محمد لي كان واقف وقال ليه
شكون هذا لي قال الشاهد؟
قاليه با محمد انا اسيدي
سد السيرجون ديك الشراجمة او غوت على العسكر باش يحلو الباب
فديك الثواني القليلة لي دازت قبل ما يحلو الباب
دار با محمد العنا وقال لينا
الشباب المسامحة دعيو لي ولي بقا بصحتو وخرج من هاد جهنم
يمشي عند ولادو ويعاود ليهم كيفاش مات باهم
تفتح الباب عصابة دلعسكر على برا كيشوفو فينا. والدراري واقفين قدامهم با محمد كيشوفو برا
غوت السارجون خرج برا يا ولد القحبة
ما جا فين يكمل هضرتو
حتى تلاح عليهم با محمد
تسد الباب دلبلوك بالخف
كلشي واقف فالبلوك الا الشراف
والدكتور ديال عرفت غتبدا برا
ريحت بالخف وتغطيت وبديت كنحيد ديك الحجرة شوية بشوية
ما كنتش واعي بداكشي اللي كندير
العسكر قدام البلوك والتقبة كبيرة. يقدر اي واحد يضرب عليا وهاكاك ما تسوقتش
حليت اللعيبة وبديت كنطل
با محمد كان من الضباط لي مشدودين هنا
رجولة واحد النهار وما تفاهمش مع شي حد على التفراق ديال الماكلة
وقالينا انا مبقيتش واكل
سبعيام ما داقش فيها النعمة
حتى مشاو عندو رجال كبار
بقاو كيرغبوه باش آآ ينسى هادشي ويتسامحو معاه بالنيابة على كلشي
ما بغاو يمشيو من عندو حتى ياكل
قاليهم الموت حسن لي من ضغمة د الماكلة
ايلا كانت غادا تردني مدلول
نرجعو للفيلم فاش حليت التقبة اول واحد طاحت عليه عيني هو با محمد
شاد في ايديه راوا مقطرة
غادي يكون خداها لشي عسكري فاش غفلهم بديك الخرجة
كيشير بها على ليمن وعلى ليسر
وسط دوار هاد العسكر او البليدة او واحد العسكري طايح لرض كاو
كضياق الدوارة على با محمد. او كيهبطو عليه بالزراوط من الجناب او من اللور. كياكلها او كيعاود يشير. او كتوسع الدوار
كومبا ديال بصح
غير هي ما متساوياش في العدد
واحد محامي امة
عارف راسو ميت ميت
داكشي علاش مبغاش حياتو تمشي بالساهل
كونتر ناس لي موالفين يقتلو بنادم بصح. مورا شي ربع ساعة هكاك
طاح با محمد لرض
محمية كتغلب السبع. كلشي حضر. لاجودان. طبيب. حتى المدير د الحبس. ربعة دالناس مجبدين فلرض
تلاتة ديال العساكر هي منهم ولد القحبة
شفت با محمد كيفاش كان قاصد يفرقعو. وخا كان بعيد عليه هبط عليه بهراوة للراس
ضرب اه الطبيب طليلة على دوك لي طايحين لرض. لقى واحد العسكري ماتوا
زيد عليهم با محمد او العسكر راه لاخر هزوه للسبيطار
نقز المدير وقال لاجودان اجمع العسكر والبليدات كاملين لي كاينين في الحبس. وحتى الكارديانات لي في السطوحا دبلوكات لاخرين. يجيو يعمرو السطوح
بحال لي دايرين بهاد الساحة
عرفت بلي شي قوادا غادا توقع
سديت التقبة وحيدت عليا المانضة
من الحوايج اللي ما عمري نقدر ننساها
هي الشجاعة ديال الجنرال في الساحة لولا فاش يلاه جابونا للحبس. والشجاعة ديال باه محمد فهاد الساحة
المدير د الحبس خدا هادشي لي وقع بحال البسالة وخاص بنادم ياخد حسابو
باش ما عمر شي حد يقدر يعاود نفس الفعلة
خرجونا كاملين شي تلتمية واحد
دايرين بنا شعب ديال العسكر والبليدات
زيد عليهم بزاف د الكارديانات فوق السطوحا
كتحس براسك وسط مولينيكس
غادي يطحنو الحزاق كامل يردونا كفتة
بدا كيخطب علينا المدير
محاضرة النص ديالها سبان والنص لاخر تهديد
دور عند لاجودان وقاليه ما بغيت تا شي حد
يرجع للبلوك تيمشي على رجليه
الصحيح فيهم بغيتو يرجع كيزحف على كرشو
كاين من الحباسة لي غادي يسمي هاد النهار نهار التفرقيع
وكاين اللي سماه نهار با محمد
بدات تفركع قبل من الظهر
وما صالحة حتى وطاحت الظلمة
اقود منظرك يضر في القلب
المشلين فاش كتهبط عليهم البصويطات
ساكن اه كيحاولو يتحركو باش متزيدش فيهم الدقة. ولكن مكيقدروش
رجعنا لبلوكات شي كيزحف. شي كيتجرجر مع لرض
لي مقدرش كيتكلفو بيه البليدات كيهزوه يلوحوه لداخل
بدينا كنحاولو نداويو في الجرح باش ما كان. نغسلوه ندبرو على الطريف ديال الثوب نلويو عليه. زيد على هادشي الجوع كياكل
من الداخل وهاكاك هبط علينا النعاس
ارحم حاجة كاينة فهاد الكوان
في الصباح كلشي فايق مخربق بحال الزومبي
شي كيشوف فشي
لي قادر ينوض من بلاصتو را كيضرب دورة يشوف خوتو كيبقاو. واش خصهوم شي لعيبة
تلاتة الدراري ماتوا بالليل
والناس اللي مجروحة تا حد منهم ما فخاطر. دورت راسي لقيت بلاصة با محمد جا ليها واحد السيد
هو لي مكلف بالتفراق ديال الماكلة سميتو با الحسين
جاب فراشو بالليل وتجبد جنب الباب. واحد الشوية جا لها جودان ومعها العسكر
مع الدخلة لي قادرين يوقفو جمعو الوقفة. زاد لاجودان جوج خطوات
وتبسم شاف با الحسين
وشاف لجهتي وقاليا
نتا غتولي الشاف دلبلوك
سكت ما جاوبتش. دور لاجودان بغا يمشي فحالو. نقز باه الحسين. كيقفقف قال ليه اه اسيدي هادا راه مسطي
دار عندي لاجودان قالي نتا مزعزع
ضربت طما نطقت تا حرف. هنا قال لبا الحسين صافي. قولي نتا الشاف هنا
خرجو الدراري دوك تلاتة د الموتى وسدو الباب. جا عندي با الحسين قال لي
شوف راني عارفك ماشي برقاق. ولكن را كان خصني ضروري نردك مفروح باش آآ بنادم يبقى على خاطرو
هاد الهضرة خلاتني نحس باللي كيكتف عليها من نحط الراس انا
جا وقت البرد
الكز كيجمدنا والجوع كيفرعنا
دازت دابا كتر من عشر شهور وحنا عايشين فمسلسل ديال الجوع. ربيع د الخبز لي كيجيني فحقي كنقسمو على تلاتة. كتجيني واحد
مو فدغمة وحدة ولكن كندير الفرانات
عشرة دالشهور را تاحد من الحباسة ما وصل ديال الشبعة. بنادم ضعيف ولينا بحال اه السكوليطات د الميطا والسلوك
لوجوها صفرين ومحفرين كلشي باينة فيه واكل العصا
فلول كان بنادم لعبها عزة نفسي
ومع الوقت الطبيعة د بنادم عمرات البلاصة
ولات اصغر حاجة يقدر ينوض عليها الصداع
ديك النهار جوج ديال الأساتذة جامعيين
نوضوها على قبل صندالة واحد لبسها لاخر
محملوش مولاها نوضوها. السبان
فلخر كلها كيقلب على لاخر. ما كيدوزش النهار بلا مدابزة
على الماكلة اجي كيفاش عطيتيني طرف د الخبز صغر من لاخر
بزاف كتنوض وا خويا بنادم عاطيه معلقة د الزبدة وانا غامق عليا بنص معلقة بات شريت ربح
حتى من دوك اه تلاتة د الحبات ديال الزيتون كتنوض صباط ايلا كانوا صغار ما كبارش
هادي شهر باش
طبا دارو اجتماع مع با الحسين
وشرحوا لي بلي المرض ديال السل بدا كيشد فبنادم. وغادي نلعقوها الى ما تحركناش
دارو نفس الفيلم لي دارو مع المرض الفايت
الكليكة ديال جابو الخبار بلي بلوكات لاخرين تاهوما عندهم نفس الحالة
وصلات الخبار للإدارة وبداو كيداويو الناس. هادي شهر دابا
وانا شاد الستون بديك التقبة حفظت الكمامر ديال العصاكريا كاملين
حضرت للإعدامات كلها تنين وخميس
حتى من الصوت كيوصلني واضح. بعض المرات ماشي ديما. بزاف الدراري هنا طاح ليهم العجب. كيفاش ما بقاش الصوت ديال التكبير
تسمعه شنو واقع
ما فراسهومش آآ
بلي العسكر كيخرجو دوك لي غادي يتعدمو باللصاقا ففمهم
كتشوف هاد الحالة كتبقى تقول مع راسك
واه هاد العسكر اه كيفاش كتوصل بيهم تقواديت لهاد الدرجة? باش ما تخليش ناس تكبر را غادا تموت
نوض دير ليهم سكوتش على فمهم
العفو كاين تمنية د المشانق في الساحة. ما راكبينش فشي لعيبة ما كيشبهوش للمشانق لي معروفين
هنا كيجيو البليدات
كيركبو الحبل مزيان في العنق د المرحوم
كيدوزو داك الحبل من فوق واحد البارة. او كيبداو يجرو حتى كيتهز خونا
وكيتدلاو رجليه فيناهو
فاش كتخرج الروح كينزلو وكيدوزو للفوج لي موراه
شتي نتا غادا
اغلبية الناس لي حضرت للإعدام ديالهم
كانوا مكالمين كنبقى نشوف كنقول مع راسي وايلي
كيف دار ليها
هادو لاحو داكشي دليوغا فالتوش
شتي بوداب راسو. الى جابوه لهنا
غادي تضرب ليه ديك الفلسفة كاملة فالزيرو. او غادي يبول فسروالو. هادو عندنا مجهدين
بايتين اصاحبي كاين دراري خرين لي بان فيهم الضعف
فاش شافو الحبال كتسنى فيهم
منهم اللي شراو لها فحوايجو وكاين حتى اللي يخرونا. العسكر ما كيحملوش هاد الفلاش
حيت الروايح غتقلب الدنيا
كيبقاو يسبو ويضربو فمول الفالة
كاين من الدراري لي كيبقى يبكي ويزاوك
ولكن ديك السكوتشة مكتخليك تفرز حتى كلمة مقادا
واحد النهار العساكرية جايبين واحد البرهوش صغير باش يعدموه
وهو يسلت ليهم من بين يديهم. بقاو كيجريو موراه
دقايق دازت عاد باش شدوه. ما عندو فين يهرب
وقفوه تحت المشنقة زرعوها ليه فعنقو وهو يريح ليهم لرض. بالخفف جرو البليدات الحبل. وكيبان ليك الرجلين
ديال داك الولد كيلعبو فالهوا
كتحضر المطايفة ما بين الحياة والموت
كتماني فيها صطاف دوك الحركات لي كيديرهوم آآ كل واحد لا اراديا
فلوقيتا لي كيتعدم. خونا سمير كيدور على لبلوكات كاملين باش يداوي لمراض
وهادشي كامل الفضل ديالو كيرجع للطبيب د الحبس
لي دار زوين حتى قدرو بزاف الناس يداواو
مريحين واحد النهار حتى وصل الميساج من البلوك السابع
للدراري فيه آآ هادشي
الطبيب د الحبس
قتل جوج دراري من البرومو ديالو
مورا تلتيام وصلنا ميساج اخر من آآ ربعة وعشرين
تيقول بلي الطبيب د الحبس
قتل تلاتة الدراري من البرومو ديالو. هي
خمسة في شعلات بولة حمرا فالراس ديال با الحسين. شي حاجة ماشي هي هاديك
عيط على دوك جوج طبا اللي عندنا من ديال داك خينا
قاليهم شوف الخوت
را مباغيش نكدب عليكم
ولكن راه تيبان لي بلي الطبيب د الحبس بدا
فلبلوكات لاخرين وغادي يسالي هنا كنتمنى نكون غالط ولكن را يمكن نوبتكم جاية في الطريق
قالوا ليه دوك الطبا بلي
خونا يمكن باغي يصفي اي واحد
فراسو واحد البلان كان وقع ليه مع شي ختنا يامات لافاك
ولا كيخرج السم ديالو فالدراري
حيت هو كان ولد الدوار والدراري ولاد المدينة كانوا كيطلعوها عليه
نهار عشرين مارس
وصلات النوبة ديال هاد جوج طبة لي عندنا
خرجوهم للعسكر للساحة وسدو الباب. جريت للمانطة ديالي وشعلت التلفازة
كيبان لي العسكر غاديين بالدراري حتى وقفوهم قدام الطبيب د الحبس. لي واقف ومربع يديه وكيضحك. بزز باش كنسمع الهضرة لي
قول للطبيب بدا مطلعها عليهم
تكون فيكم يزوجني ختو امم
ولا انا ماشي ديالكم نتوما ناس اللعاقة. حنا غير فلاحة. هو يشوف فواحد منهم وقال ليه
شتي هاد البوط هذا
حسن منك ومن اختك
ومن فاميلتك ومن طسيلة جد باباكم الكلب كاملين. عطى ديالو للبليدات باش يجروهم نص ساعة
وقاليهم هادو را ديالهم طالع الفوق. داكشي علاش خصكم تهلاو فيهم. وطلعوهم مزيان للفوق
دالساحة كيخسر لي الصوت ديال التلفزة
كنبقى غير كنشوف
بان لي عندنا واحد من دوك الطبة
متكي على ضهرو شدو سبعة دلبليدات
العقوبة اللي غادي يطبقوا عليه هي المضلة
وهاد العقوبة ديال المظلة كتعني وحدة من تلاتة د الحوايج
الهرس بزاف د البلايص في
في الحوض تشليلة غتخلي بنادم دودة. الى جات الضربة في العمود الفقري
والاحتمال التالت الموت
الى سبق الراس فالهبطة وتدردخ مع لرض. او غالبا كتوقع هاد القضية الى كان آآ داك لي شاد الراس من البليدات. ضعف شوية
لاخرين هزوا البليدات عدنان
وجهو كيشوف فالسما
وظهرو متوازي مع لرض
بداو كيزعلو فيه
يلا واحد جوج
ثلاثة زوعوه للفوق
فاش هبطها تخبط خبطة مقودة مع لرض
طلق واحد الغوتا
سمعتها واخا الصوت خاسر ليه فالتلفزة
ومبقاش تحرك الطبيب شعل كارو على هاد اللقطة وعطى بدارو للعسكر
فاش تكيف مزيان
عطا ديالو باش يعاودو يزوعوه. هاد المرة ضاحكة ما كاين لا غوتة لا والو
دازو من بعد التساليم. الطبيب لاخر
تا هو دارو معاه نفس الفيلم
فلخر خلاوهم مليوحين فالساحة لا حنين لا رحيم. طوطال ديال الناس لي قتل الطبيب د الحبس
ربعطاشر واحد كلهم من ديالو
الى كان شي واحد عارف السباب علاش هاد المريض قتل ولاد ديالو كاملين
فردها مع القبر. هنا في بقا الاستوديو التحليلي غير كيشير
كل واحد واشنو كيقول
مازال بزاف ما يتعاود اخوتي
سموحات راني عيان ما غنقدرش نكمل نص ساعة
تال السيمانة الماجية تهلاو

