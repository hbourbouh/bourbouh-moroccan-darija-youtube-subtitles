كيف ديما الأجزاء الفايتين كاينين تحت الفيديو. ولي بغا يدعم الشان في راه غادي يلقى لي يكتب تما. زيد عليها الناس اه لي ما فاهماش
راه مكتوب في د الأجزاء كاملين لي فاتو. قلب عليه وغتفهم شنو واقع. مشينا
السيمانة الفايتة خليناها غتخرجو القصيرة من الصف
باش يخرجو ليه خونا جرا واحد من البليدات وجر اقصر واحد عندنا في الصف. دري صغير ما واصلش خمسطاشر عام
فايت ميترو ونص بشي نغيزة
قاليه اجي داك لبي نتا. وقف قدام هاد الكلب هدا. وقف داك البرهوش قدام داك الطويل
دور فالطويل وقال ليه هداك ولد بن الكلبي. غادي تبدا تنبح وموراها عد البرهوش للي قدامك وطير ليه طرف من كتفو
الى ما طيرتيهش غتاكل الف شحطة
بدا كينبح داك الطويل وهو كيقرب للقصير
كنرش عليه بواحد العضة للكتف
خلات البرهوش كيغوت على ما طاب جادو. وهو يتملص ليه من بين الصنادل
نقز السيرجون قال للطويل فين هو طرف د اللحم لي قلت ليك
وهو يعطيه للبوليس باش يفرشخوا له عظامو
هنا بداو كيهبطو عليه بالمصويطات من جوايه كاملين
طاح على ركابيه
ولا قدو قد البرهوش فالطول. كيتركل ما عندو ما يدير
حبسهم السارجون وقال القصير والطويل يحيدو حوايجهم كاملين. ويوقف الطويل قدام القصير
ودابا لصقو مع بعضياتكم
نزل عليه كيفما كديرو في الستيلوناج يا ولاد القحاب
بدا القصير كيتمعكز تيقرب غير بشوية. او الطويل كيتكمشو ليه آآ حناك ديال آآ معلومة
واحد العسكرة شافوهم كيتمحزقو وهو يهبط على داك القصير للدار
لصقو مع الطويل زازو. برهوش قلاويه مفايتينش الركبة ديال الطويل. العسكر كيتكرشخو عليهم بالضحك
الصف ديالنا كيدور في الساحة الريوس كتشوف فلرض والعينين مغمضة. وهاكاك كلشي ضارب عليها الفيلم لي واقع
هاد اللقطة حقدت بنادم كامل على العسكر
ناض السرجون قاليهم يبدلو
يولي الطوير مورا القصير
مطلعين بيهم البالة اللي هاز الطويل بين رجليه واصلة للظهر دلقصير
كيخراو عليهم بالضحك مطلعين بيهم النهار يا سلام
كل مرة كنخرجو للساحة كيوقع شي فيلم
العسكر والبليدات كيتبدلو
ولكن الحباسة هوما هوما
من غير لي مات الله يرحمو
واللي تزاد الله يفك
واحد النهار مريح وداير جاي على رجلو. الصف ديالنا كيدور في الساحة. ضرب على واحد الغليظ وهو يقول للعسكر خرجو ليه داك
البغل بو كرش
جابوه تال عندو سولو واش مزوج
قاليه بدا مطلعها عليه
واش عارف مراتك شنو كدير دابا
راها هازة رجليها كل نهار مع واحد
داك خونا ساكت كيسمع وراسو مكيتهزش. كيزيد يدل فيه بالسبان
كيدوزو ليامات وكيتبدلو
ولكن اه كتبقى هي هي
الى مكانش الحباس مزوج
راه ختو اللي فيها علاه تاركة ما عندوش ختو كيدوزو ليه لمو وبعض المرات اه ايلا عندو البنات كيدورو ليه السمطة عليهم
كان ديما كيجيني واحد السؤال فبالي
واش هاد اللعيبة غا شادين بها الستون ولا كانت متبعينها بالحرف
واش غير بلان جابو الله كيخرجو فيه العسكر داك الكبت الجنسي ودوك آآ العقد لي فيهم
ولا عندها باز مزيانة
الهدف منها يهرسو بها الحباسة. ويدلوهم على طريق المرا. لي كيعتابروها هازة الشرف د الفاميلة
ما كناش نقدرو نعرفو ستميات ديال العساكرية. داكشي علاش الحباسة وطلقو السميات على كل واحد. على حساب باش كيتميز. كاين اه
الحول كاين المشقف هاد
هاد خونا طلقوه عليه هاد السمية حيت كان تيبان ديالو فيه ربعة الشقفات. فاش تيكون كيمشي كل الطرف كيبان ليك كيمشي لجهة
كاين شي سميات كيجيو من اللبس بحال بوسندالا
وهدا واحد كان ديما كيجينا وضارب صنارة. ولكن اغلب السميات كانوا تيجيو من شي لعيبة كان تيقولها بزاف مولاها. عندنا
ولد القحبة كدا وكدا ونتا غادي
بعض المرات تيكون شي حد من الدراري يخرج ياكل ديك خمسمية جلدة
واش كيرجع كيسولوه الدراري شكون اللي كاين برا
تيقوليهم اليوم ولد القحبة لي جا
زعما هداك لي كيقول ولد قلتها بزاف داكشي علاش هادي درت ليها لفرانات
واحد النهار فلخر ديال شهر جوج وفي الصباح بكري قبل كاعما يجيبو الفطور
تحل الباب دلبلوك ودخلو علينا العسكر بحال شي مية ثور هايج. الصداع والضرب والسبان
قالوا لكلشي وقف والوجه للحيط
انا من الناس اللي ما فهموا والو
جات فيا المسويطة الحنكي تلواتليه على عنقي
وقالي واحد العسكري دور وجهك للحيط. دورت وجهي وقفت بحال شي خشبة
وحنا كي كياكلني بديك الضربة اللي جات فحقي
واحد الشوية تضرب السقيل في البلوك كامل
دبانة مكتزنزنش بداو كيخبطو العصاكريا برجليهم فوق الأرض
وانونصاو للمدير د الحبس بلي البلوك واجد
دخل المدير كيتسركل فلبلوك وسط جوج ديال الصفوفات العسكر
جاني الفضول ونضرب على خونا وعوجت عيني غير برادة
بان لي المدير باقي يجي عندي في الثلاثينات وشعره شهب. كيتمشى من وحتى كلامه كيتسرسب بحال الى كيدوي مع راسو
كتفهم فيه تا لعبة
باينة فين طالعة ليه القردة
شوية وهو يدور فكلشي
قالينا هادوك الكلاب
راكم مازال ما عرفتونيش مزيان
الله يا والدين مكم تا ندبحكم بحال الخرفان
موراها دور عند شي عصا قرية وقاليهم حيدو من الطريق
الصوت ديال القرطاس دار بوم فالبلوك. فاش سمعتو تكمشت وخبيت راسي وسط صدري
بالخف خرج المدير جار معاه دوك العساكرية وسدو الباب
خلاو موراهم ربعطاشر فيكتيم مقتولين بربعطاشر قرطاسة
يمكن هي لي كان هاز الفردي د المدير
جراو الطبا لي عندنا تيقلبو في الدراري
بقاو كلشي مات في البلاصة ما كاين ما تصوفي
نفس الطريقة ودعوا بها كاملين
قرطاسة فالراس من اللور. جروهم وسط البلوك عامين في ضاية ديال الدمايات. وبنادم دايرين بها وكيبكيو
كلشي جامد فبلاصتو ومصدوم. طبا شدو راسهم ما عرفو ما يديرو
الدراري خلاو حتى حبسو دوك الدمايات
والزلم تا حطوهم حدا بابة البلوك
الشيخ محمود كان من بين الناس لي تقتلات. صليت عليه فخاطري
بقا فيا الحال على الدراري كاملين حيت اه ولفت وجوههم
الشيخ محمود اللي دار معايا المزيان وصوفاني. سيقو الدراري اللرض وغسلو المانطات اللي عمرو بالدمايات
هنا بداو كيتناقشو جوج ديال القروبات
شي تيقول خصنا ناخدو حوايجهم را الحي كيسبق الميت
وشي تيقول لا
ما جاءتش راه حشومة ناخدوهم
فلخر مالت الكفة لجهة الناس لي قالت الحي كيسبق الميت
وتكلفو وحيدو الحوايج للموتى وغسلوهم
في الليل خرجوا لك سدات من البلوك غير بالسليب
حتى دازت شي تلت سنين عاد عرفنا على طريق واحد الحباس جديد
بلي سباب فهاد الروينة لي وقعات هي واحد الوريقة لصقها التنظيم المسلح
في الزاج ديال الطونوبيل د المدير د الحبس. كيهددوه فيها بالقتيلة الى ما تعاملش مزيان مع الإسلاميين لي مشدودين. ناض المدير قتلهم
ودار اعلان باش يعرف التنظيم شنو واقع
وزاد من فوقو التهديد
وريقة مكتوبة قتلت ليكم ربعطاشر واحد
الى تقاس الشعرة مني
ولا من الناس ديالي غادي نقتل مية
اما الى تآدى ولا مات شي حد من الناس القراب لي فراه واله لخليت شي واحد حي فداك الحبس مراد
ديال المدير ما بقاش وصل حتى شي تهديد من التنظيم. هادي هي جوج وضامة ديال بصح
الموتى كيديوهم كل ليلة فكاميوات لي كيجيبو فيهم الماكلة. كنعرفو العدد د الناس لي طفات ليهم الشمعة بالحساب د الخبطات. لي كيتخبطو دوك الكسبات
الداخل بالكاميو نهار لي جا فيه المدير دورة حسبو الدراري تلاتة وعشرين خبطة
وعلى طريق الكروب ديال الدراري اللي مكلفين بالميساجات تعرف داكشي وتوثق بالسميات في الأرشيف
فكل مرة كنخرجو للساحة كنبقاو ندورو وعينينا مغمضين
انا شاد فحوايج اللي قدامي واللي مورايا شاد فحوايجي
كنبقى نسول راسي بعض المرات اه شكون حنا ؟ واش بنادم ولا حيوان ولا شي لعبة خرى
خلاوها الغيوان واش حنا هوما حنا? وا قلبي ولا موحال? واحد النهار تفكرت واحد العشير كان تيقرا معايا ففرنسا
ولد البلاد كانوا تيصيفطو ليه دارهم المصروف دالشهر كامل. ولكن فعوض ما يقسم المصروف على ثلاثين يوم
كان تيعرض عليا لسواريا فشي اوطيل مفرقع
ولا شي مشهور
ليلة وحدة كان كيطرطق فيها النص دلعاقة
داكشي علاش فاش كتوصل عشريام لخر هاد الشهر. كتلقاه زاوي معندو تا ريال
كيدور يبقى يتسلف من عندي ولا عند شي عشران باش يقدر ياكل
سولتو واحد النهار علاش اه كتفرتك الفلوس في ليلة وكتحنسر فلخر
قال لي فديك السوارية اللي كان داير مرة فالشهر كنحس براسي بنادم
الناس اللي خدامين فلوطيلات والريسطويات مترينيين مزيان. باش يتعاملو معاك بحال بنادم ديال بصح. لبسهم بكلامهم الطريقة دكيفاش
تعاملو معاك كتخليك تحس براسك انسان محتارم عندو قيمة. كان جوع باش يحتارموني الناس ليلة وحدة
وخا كتقواد عليا فليمات لخرا د الشهر هانية
حيت داك لي كنحس به
كيقدني الشهر كامل. كندورو في الساحة
ومع عنينا مسدودين كتخلي دماغك مكيوقفش من تخاور
بزاف د الأفكار زيد عليها الآلاف د التصاور
بقوة ما كنت كناكل الكتوب من الصغر. بداو كيطلعو لي الحروف قدام عيني. الباطل عليها الدم ولا تا
وفاش طاح ليها الطونسيو ولات ياه الكاف دخل اه بدماغ في الداسات
على حالة كرهت يحيدو ليه دماغي ينشروه فشي سلك بينما سالات هاد الدورة فالساحة
اللهم حالة ولا هاد الحالة. فأي لحظة تقدر تلصق ليك شي مسمنية لوجهك. ركلها فجنبك ولا شي شحطة بديك المسويطة لضهرك
واحد الشوية تماطات عليها ايد شداتني فدراعي وخرجاتني على صف. غمضت عيني بجهد ولصقت راسي مع داري
اليد لخرى شداتني من فمي
قالي بواحد الصوت كيصمك الودنين
هز راسك الكلب تاع بوك
وحل فمك نشوف
حليت فمي وقالي زيد حل مزال
وزدت شرعت وتخشي فيه نوار دوز
جمع داك العسكري واحد التنخيمة
جرب نيفو شي ثلاثة د المرات. حسيت بفمو تشارجا بشي تنخيمة. الى ضرب بها شي دري صغير يقتلو
قرب لي من راسي
ويتنخل لي الداخل بفمي
ديالي كانت غريزية
فمي حاول يلوح عليه داك الزبل
ولكن العسكري كان اسرع مني وحتى من فمي
تسد ليه دلقوشي بإيد
وليدو لاخراب بطابل خف الحجر
ورك ليه على دوك جوج بيضات لي كان كتاب بجهد
بغا يفقسهم بقوة داك الألم لي طلع معايا كنت غادي نغيب
الوقت اللي تقطع لي فيه النفس كان كافي باش نسرد ديك القوادا اللي فمي باش نقدر نتنفس بقا كيورك حتى تتأكد بلي سرطت كلشي عاد طلقني
رجعت للصف كندور مع الدراري
وكنحس بالبيض مهرس
ياك ما رزاني فالوليدات ديال الكلبة؟
مع الوقت مبقاوش كيضروني. فاش رجعنا للبلوك جربت الطرق كاملين باش نتقيا
ولكن ما نفعات معايا تا وحدة. شربت بزاف د الما. وخا هكاك بقيت كنحس براسي جرثيلة من الداخل. بسباب ديك اه التنخيمة
ديال الدراكون اللي طلقها ليا داك المريض
دازت دابا عامين وانا هنا
بدا المرض ديال المينان جيت كيفرعلي بنادم شي شهر هادي
المرض دغيا كيعادي
بدا بواحد وبدا كيدوز لبزاف الدراري. فاش بدات القضية كتحماض تجمعو الطبة باش يشوفو شنو غيديرو فهاد المشكل
داير شغلو وجابو خبيرات بلي بلوكات لاخرين تاهوما هجم عليهم المرض
فاش وصل المرض لعشرين واحد
ماتوا جوج ومشات تشوف لجوج اخرين
ولي بقاو را كيتسناو الضربة فوقاش غتجيهم. الطبة خداو مور الاجتماع بلي خص هادشي يوصل للإدارة
غادي يبدا يطيح بنادم بحال الدبان. واحد مور واحد
فاللول ما بغاش تافد البلوك
حيت الادارة ممسوقينش لينا
وهانية عندو ما يموت بنادم
وهوما باغين يقتلونا كيف غادي تسنى منهم يداويونا
ولكن الطبا لصقوا باش يدوي معاهم
غير يجربوا ما خاسرين والو واخا تكون النسبة دالأمل واحد فالمليون
حيت اللهم تجرب ولا تسنى الكتبة فوقاش غطلع ويسالي الفيلم
شاف دلبلوك خدا وقيتو
باش يفكر شي طريقة فشكل باش يوصل الهضرة للإدارة
طبا فرتكو المجمع مور آآ ما نصحو بنادم يرد البال
خديت الفيسا ديالي طيرت ليها الجيب
حيدت شي خويطات من المانطة وصاوبت كمامة درتها على فمي ونيفي
فلول محملونيش ندير هاد لعيبة
وغير دازت يومين لقيت كلشي داير بحالي. فاش دازت شي ربع ساعة على الاجتماع ناض شاف ودق الباب
توها مع العسكري قاليه را بغينا لاجودان يحضر. راه ضروري
وهادشي راه فمصلحتكم ماشي فمصلحتنا. واحد الشوية جا لاجودان
وخرج عندو الشاف د البلوك. شرح ليه المرض كيفما سمعو من عند الطبا وختمها قال ليه اه
الا بقا هادشي هاكا را يقدر العسكر تاهوما يتعاداو. وماغاديش نبغيو سيادتكم تعاداو. داكشي علاش من الواجب ديالنا نقولو ليكم شنو كاين
ويلا بغيتو تسمعو كتر غنعيط على الدكتور سمير. خرج هاد خينا شرح لاجودان القضية مزيان. وقال ليه بلي العسكر يقدرو يمشيو فيها
ها كفتة دخلو الدراري فحالهم بلا اعصاب بلا والو
واحد الشوية جا الطبيب د الحبس لعندنا
كانت هادي اول مرة غادي نعرفو بلي كاين آآ طبيب في الحبس. ما عمرنا شفناه. دوا معانا بطريقة زوينة
فبلاصة السبان لي حاكمة
قال للطبا لي كاينين فلبلوك يوقفو. فاش شاف العدد ديالهم بانت عليه الصدمة وخا حاول يخبيها
شرحولي الحريرة لي طارية عندنا وضرب طليلة على المراض فلكوان لي مجبدين فيه
فاش سالا مشى للباب باش يخرج
وهو يتلفت لواحد جوج طبا باقيين
قاليهم اجيو مشاو لعندو
قاليهم عرفتوني قالو ليه
موراها خرج فحالو
ناضو الدراري عند هاد الجوج كيسولو شنو البلان
قالو لينا بلي الطبيب د الحبس من البرومو ديالهم. قراو مع بعضياتهم وتخرجو مجموعين
ما دازتش ربعة وعشرين ساعة مكمولة
جا الطبيب د الحبس ومعاه لاجودان العسكر
والبليدات عيطت للدكتور سمير
قاليه نتا غادي تكلف باش داوي اي واحد مريض في الحبس
هاد الدوا اللي خصك
وراه موجود بالزايد
غادي يكون معاك والعساكرية
غادي توريهم كل حبة فين كتمشي
وكل بلاكة ولا كارطونة دوا خدمتي بيها
غادي تعطيها ليهم
بدا خونا سمير كيدور على البلوكات كاملين
مع العسكر والبليدات اللي هازين الكراطن ديال الدوا. كيخرج على النبوري
وما كيرجع حتى الليل مسخساخ وخا هادشي كامل بقاو المراض كيتزادو
الحالات دالموت اللي نقصات شوية
الخبار المقودة يزده يشد فيه المرض
وتوفى فالنهار اللول د شهر خمسة
هاد السيد اه
كان عزيز عليا بزاف
ماشي غير حيت صوفاني جوج د المرات. لا ولكن حيت فوقما حتاج شي حد لي يعاونو كتلقا الزاهي خاشي راسو. باغي يعاون
وضاحك وخا وسط الروينة
كان من الناس اللي متقفين دماغو عامر
كان تيبان لي غير مصيد طاح في البلاصة الغالطة
فين بنادم معقد ومتعصب ودماغو طافي ؟ بقا فيا بزاف ما تسوقتش للناس لي دايرين بيا
وما خفتش على راسي من المرض
مشيت للبلاصة فين مسرح الزاهي
هبطت لعندو وشديت يديه حطيت على جبهتي
وتفرقعت بالبكا بحال شي دري صغير
معرفتش واش هاد التفرقيعة كاملة على قبل الموت د الزاهي
ولا داك من نهار دخلت للبلاد. كان خصو غير شي دفيعة ونطلق شلال ديال الدموع والتنخصيصة
حسيت بالحيط لي كان مكالي عليا السهرة طاح بالموت ديال الزاهي
صافي وليت عريانة هو بوحدو لي كنت نقدر نشوف ليه فعينيه وما نخاف والو
ازاي كان رجولة رجولة ديال بصح
وانا كنتغبن اه دفعني واحد برجليه
هزيت راسي كنحاول نشوف شكون بعينين غارقين دموع
قاليه نوض البشار
راه النجاسة اللي فيك غادي طلي بها الشهدا
نضت فحالي لبلاصتي
مسحت دموعي وبقيت كنبكي من الداخل
كنت كنحاول آآ ما نتفروحش
من نهار دخلت لهاد المعمعة خديت هاد
وخا كنت مرة مرة كنحس براسي غادي يطير لي الفريخ
ولكن كنت كنقلبها اغنى فخاطري. كنسي به الهم لي عايشين فيه
فمي ما كيتحلش حرف واحد ما كنخرجوش. كنبقى مريح فبلاصة وحدة النهار كامل. كنوض منو سوا للطواليط
ولا للسقاية وكنتحرك غير نهار كيخرجونا للساحة صافي
كنبقا مريح كنفكر
الأفكار كيطيحو عليا بحال شي دوش مكيتقاضاش. فكرت واحد النهار واش يقدر بنادم يحبس التفكير
كون كان عندي هاد كون راني بخير. اودي
اي حاجة دوزتها ومن قبل طاحت لي بين عيني بالديطاي ديال لي ديطاي لدرجة ان واحد النهار تفكرت واحد سراق الزيت عفطت عليه
وبدا كيطيح لي في بالي ولادو. فاش غيسيقو الخبار لباهم مات معجون بصندالة د الميكا. شنو غادي يديرو
المهم الدماغ كيسرح فقوة التخربيق اللي ما يمكنش تفكر فيه واخا تعيش عشرة دالمرات فوق العمر ديالك
كنبقى نتفكر حوايج زوينة اللي دوزت باش نبرد على راسي
وكنحلم ملي نخرج من هنا شنو ندير. كنبقى شاد ستون بالحلوم
كيعجبني الحال ندوز بهم وقيتة زوينة
كنبني الحلمة شوية بشوية
كنزيد ليها تويشيات كنرسمها ونمحي كنزيد شي حاجة نسيتها كنغرق فهادشي بالسوايع
كنغيب من هاد المرض فاش عايشين
باش نعيش فبلاصة حسن فيها كلشي مزيان وبخير
البنات لي عرفت في حياتي كاملة تيكونو حاضرين
كنصاوب شلاضة ديال الماضي مع المستقبل. كنبقى نتقلب ما كيدينيش النعاس
كنقاد فيديو فدماغي فيه لقطات لي دوزت مع شي وحدة
وكنزيد عليه العطرية
كنخلي حتى الليل
وكنمشي للطواليط باش نعمر القطبان هدا هو الحل الوحيد باش يجيني النعاس
فداك الوقت كون سولني شي حد شنو هو الحبس غادي نقوليه هو المرا
باش ما كتكونش
تحنسيرة كنسرح عيني فالبلوك وكطيح لي فبالي هاد القضية
كيفاش اه تيحلو هادو
وكاين اللي ما عمرو شاف حتى شي مرا من غير مو. فاش كيفكرو وباش كيحلمو. كاين منهم اللي تيكون جابد عليها بشي نعسة
حتى كيبدا يوحوح
وكيفيق مورما كيطلق منعش فحوايجو
الأغلبية تيقولو اعوذ بالله من الشيطان الرجيم وكينوض يغتاسل
قاع ديك الهضرة اللي كيقولو العسكر على الزملة فالبلوك ما كايناش
رجعت للحلوم ديالي نشد بيهم الستون
واحد الشوية بدات الناس كتفيق بالصوت ديال لاكوبتير. فاش كنسمعو الصوت ديال لاكوبتير بنادم كامل كتشدو الخلعة. وكيبدا يترعد. حتى من العسكر
والبليدات كيبداو يقفقفو
كاين اللي كيسميها الطيارة دالموت
ولا ملك الموت هابط من السما. واحد خينا كان ديما تيقول بلي عزراين بفخامة قدره. ولي سايق الطيارة
الحبس بعيد بالمئة د الكيلومترات على العاصمة
داكشي علاش الهيئة ديال المحكمة كيجيو غالبا بالطيارة جوج د المرات فالسيمانة
هاد الهيئة ديال المحكمة يقدر يكون فيها تلاتة ديال الضباط
ولا غير واحد كيعطيو للإدارة د الحبس جوج ديال وكيدخلو للبيرو ديالهم
الاولى فيها ستمية دالناس اللي غادا تحاكم اليوم
كيشدو العساكرية ليستاو كيبقاو يدورو فلبلوكات يبرحو بالسميات
فلخر كيجمعوهم كاملين فواحد الساحة
مور داك المسلسل اللي ديما كيتعاود السبان التناصر والعصا. كلشي مريح فلرض
ويديهم فوق ريوسهم اللي مخشيين وسط ركابيهم
كيعيطو على اول سمية في مسمية
كينوض خونا باش يدخل للبيرو د المحاكمة
كيسولوه اه انت فلان بن فلان
نعام اسيدي صافي خرجوه
سالات المحاكمة والله الى هادي هي المحاكمة بالله
بشكل   وكيدوز مسكين
او كيدوزو لي موراه او هي غادة
كيتحاكم كتر من مية واحد فديك آآ ساعتين ولا تلاتة د السوايع. مرة مرة فين يقدر يتعطلو الى عصرو على شي حد
مثلا كيدخل عندهم نتا فلان بن فلان
نعام سيدي نتا شاركتي فالتفرقيع اللي وقع فالوزين دالزبدة
اللي هو سيدي والله ما عندي علاقة بهادشي. هنا كيقودها. ايلا نكر
كيعيطو ليه على العسكر باش يخشيوه وسط الرويضة
ويتهلاو فيه بشي طريحة حتى يكر. كتبدا الحفلة ديال التعذيب قدام البيرو
كيدقدقو مزيان بلاصة
وكيعاودو يردوه للمحكمة. كيسولوه اه شنو ما زال راسك قاسح ولا رطاب
كيجاوب العسكري بلاصتو لا ا سيدي را اعترف بكلشي
ايوا مزيان اعدام
يلاه خرجوه   اغلب اه الحباسة ما كتفوتش المحاكمة ديالهم كتر من دقيقة
كاين لي ما شاف لا قاضي لا والو
وكاين اللي ما عارف حتى باش حكموا عليه. ولا شحال لصقوا له
هاد المحكمة عندها جوج الصلاحيات
تحكم بالإعدام وتنفدو كيف بغات وتغرق بنادم في الحبس شحال ما بغات
ولكن معندهاش الحق تطلق الناس لي تحكمو بالبراءة
هنا عندنا اللول والتاني ديال الناس لي طلعو براءة. الدراري لي بين حداش وخمسطاشر عام لي تشدو بالغلط
ولكن بقاو مقبوطين في الحبس. وما صيفطو تا حد بحالو
كاين من الدراري ولاد البلوك د البراءة
لي دوز عشرة تا لخمسطاشر عام هنا
تشد برهوش وخرج راجل
هدا هو البلان دليستة اللولة
ارا لنا دابا الثانية
لي تيكون فيها السميات د الناس لي غادي يتعدمو مشنوقين فداك النهار نيت
كيجيبو العصاكريا دويرة على البلوكات
باش يعلموا الخوت اللي وصلاتهم الدقة باش يوجدو راسهم
اليوم غادي يتعدمو ربعة الدراري من البلوك ديالنا
ناضو غتاسلو وتوضاو
وصلاو بلا مايتسوقو لحتى شي حد. الصلاة مكمولة بالركوع السجود او كلشي
ما بقى مناش تخاف الموت اه ها هي كتسنى فيك
موراها دارو على الدراري كاملين كيتسامحو معاهم. باقيين آآ داريجان. تا قادة ديالي وكبر مني شوية
الأغلبية د الناس لي تعدموا تيكونو مزال صغار. قليل لي تيكون فايت آآ ربعين عام
مور ما سلموا دوك الدراري على كلشي الا غلط. انا راكم عارفين علاش. بداو كيحيدو الحوايج اللي مازال مزيانة. باش يستافدو
الخوت لي مزال حيين. لبسو حوايج بالية ومقطعة ما كتصلاح لوالو. وخرجو برا
الاعدام كيكون فالساحة اللي قبالت البلوك
شحال من مرة شفنا المشانق فاش كنا خارجين للساحة كندورو
مرة مرة كنسمعو الدراري تيكبرو بصوت واحد
الله اكبر الله
طفات ليهم الشمعة
لحمي كيشوك عليا فاش كنسمع هاد الصوت جاي من برا
في الليل الخالية ديال مورص كيدوزو الهضرة مع الناس لي كتحسب الخبطات ديال الكسدات في الكاميو. او كيجمعو الطوطال د الناس لي تعدمو
كيتحفظو السميات بلا دريسات ديالهم وكدار في الأرشيف
فواحد النهار من شهر سبعة
ناض واحد من الدراري ودار يديه على ودنو بحال الى شاد التيليفون
وبدا كيغوت الو القايد
دوزو لي القايد
القايد اه تيقولوها على خو الرئيس
حيت كان فالراس ديال اجود ما كاين فالعسكر او هو اللي كينوب على الرئيس
تلاحو الدراري على داك خينا وجروه لجهة السقاية
باش مايشوفوش العسكري لي فوق الضواية
باش نرجع واحد منهم اه سمعتو تيقول للشاف د البلوك
بلي خونا فركل
التسطية ديالو كانت حنينة وخا هكاك
ما كانش كيضرب ولا كيتركل علينا
باغي مسكينة يدوي مع القايد وصافي
كيسولو الخوت شنو بغيتي من القايد
تيقوليهم راه كان عندي مع رونديفو وما جاش
تيبان ليك طبيعي كيربط ما بين الكلام بطريقة زوينة
ولكن خرج على فبزاف دلعيبات. ما بقاش كيصلي ولا كيغسل حالتو. يا مات مور ما طار ليه الفريخ ريح قبالتي
وقال لي السلام
شنو سميتك حسيت بقلبي تزعزع من بلاصتو
ما قدرتش نرد الصلاة. بقيت كنشوف ليه في عيني مبسمين
عامين هادي ما شفت فعين شي حد قريب لي لهاد الدرجة. كلشي يسكت. ومتبع مع هاد الفيلم لي طاري قدامو
ما فهموا والو بنادم نساني وليت اه بحال الأمانة غير محطوطة وسط هاد الروينة لي كطحن فيها ماكينة
الرواح ديال الدراري كل نهار
ودابا يوسف المسطي ديال القايد كيفما ولاو كيعيطو ليه. فكرهم فيا
هاد اللقطة بغات
يرسمها ويطلع بها لوحة سريالية
فيها شي حماق ما كاينش
مزال بزاف ميتعاود اخوتي
سيمانة الماجية نكملو
تهلاو
