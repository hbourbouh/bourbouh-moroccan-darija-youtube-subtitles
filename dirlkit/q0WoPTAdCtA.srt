1
00:00:00,850 --> 00:00:06,050
بزاف ديال الناس كيعجبهم افلام او سيريات ديال البراكاش

2
00:00:06,300 --> 00:00:16,150
كتقيس فينا شي حاجة فشكل. شكون لي عمرو داز حدا شي بانكة وما تخايلش راسو كيف غادي يدير لا شي نهار بغا يسوط فدوك الفلوس

3
00:00:16,350 --> 00:00:21,950
كلشي يفكر فيها واليوم غادي نشوفو ناس لي تاهوما فكروا بحالك

4
00:00:22,150 --> 00:00:27,900
ولكن موقفوش حد التفكير هادو دازو للتنفيد

5
00:00:28,350 --> 00:00:33,900
فباش تكلاصي سرقات لي دازو في التاريخ من وانت جاي هابط صعيبة

6
00:00:34,000 --> 00:00:37,300
شنو الكريتار لي غادي تحط

7
00:00:37,750 --> 00:00:42,250
الطريقة دكيفاش حطو بلانا وضربو حبو تبن

8
00:00:42,350 --> 00:00:45,050
ولا شحال ديال الفلوس داوه

9
00:00:45,250 --> 00:00:48,850
ولا واش تشدوا ولا عمر البوليس طاحوا عليهم

10
00:00:49,000 --> 00:00:56,850
معلكها القضية  فعلى هاد الفيديو مغاداش تكون ديال اقوى السرقات لي دازو

11
00:00:57,050 --> 00:01:02,300
ولكن غادي يكونوا فيها ثلاثة السرقات دارو بلاصتهم في التاريخ بلا ترتيب

12
00:01:02,700 --> 00:01:07,350
اللي سبق داز واللي بقا موخر راه كيف اللي سبقوه

13
00:01:07,450 --> 00:01:28,900
مشينا    تلطاش يناير

14
00:01:29,300 --> 00:01:32,950
الفين وستة الأرجنتين

15
00:01:33,100 --> 00:01:41,500
وبالضبط في البوليس وصلهم بلي شي وحدين براكة وبنكا وشادين الرهائن

16
00:01:42,250 --> 00:01:44,450
بالخف كانوا البوليس تما

17
00:01:45,000 --> 00:01:54,950
طوقو داك لي داير بالبانكا وبداو كيتفاوضو مع دوك الشفارة. والعجيب انهم طلعو بحال عادل امام فهاد الفيلم

18
00:01:55,400 --> 00:01:57,800
غير هو طلب للرهائن المشوي

19
00:01:58,150 --> 00:02:01,700
وهادو في الأرجنتين طلبو ليهم بيتزات ومونادا

20
00:02:01,950 --> 00:02:06,300
تهلاو فيهم لدرجة انهم خلاو شي وحدين منهم

21
00:02:06,500 --> 00:02:14,650
يدوزو فاميلاتهم باش يطمنوهم. الشفارة كانوا كيديرو المزيان مع الرهائن باش ما يبرزطوهمش

22
00:02:14,850 --> 00:02:17,650
ويخليوهم يديرو خدمتهم بلا روينة

23
00:02:18,250 --> 00:02:23,000
البوليس على برا بقاو كيتفاوضو معاهم المدة ديال سبعة السوايع

24
00:02:23,800 --> 00:02:26,850
باش تقطع الحس وما خرجوش دوك الشفارة

25
00:02:27,600 --> 00:02:30,750
اضطرو البوليس يدخلو يصوفيو دوك

26
00:02:31,150 --> 00:02:34,150
فاش دخلوا ما لقاوش حس الشفارة

27
00:02:35,150 --> 00:02:40,650
اول حاجة فكروا فيها هي غادي يكونوا مخبيين وسط الرهائن

28
00:02:41,200 --> 00:02:44,550
شيكا ودوك الناس كاملين ديالهم

29
00:02:44,950 --> 00:02:46,600
كلشي هو هداك

30
00:02:46,650 --> 00:02:49,600
مكاينش بيناتهم حتى شي حد مشبوه

31
00:02:50,600 --> 00:02:54,350
متفهمش ليهم كيف دارو هاد خوتنا حتى سلتو من هنا

32
00:02:55,600 --> 00:02:57,900
باش نلقاو السلاحات ديال الشفارة

33
00:02:58,450 --> 00:03:02,300
نعرفو بلي غير كوابس ديال اللعب باش براكاو البانكا

34
00:03:03,100 --> 00:03:06,800
محملوش هاد التمقليع لي دارو ليهم حيت ردوهم ضحكة

35
00:03:07,650 --> 00:03:11,500
الحاصول البوليس قلبو البنكة مزيان كيجمعو في الأدلة

36
00:03:12,100 --> 00:03:17,150
فشبط غادي يتشوكاو من داكشي لي شافو

37
00:03:17,650 --> 00:03:20,950
حفرة كبيرة في الحيط تقدر دوز بنادم

38
00:03:21,850 --> 00:03:31,850
فاش طلو فيها لقاو قنبولة مخليينها الشفارة تما. عيطو للناس لي متخصصين في التقليبيلة. فاش في ريفيا وا لقاوها

39
00:03:31,850 --> 00:03:34,400
بحال الكوابس ديال عيشورا

40
00:03:34,750 --> 00:03:36,950
غير قنبولة د اللعب

41
00:03:37,250 --> 00:03:40,250
خوتنا كانوا مطلعينها عليهم

42
00:03:40,400 --> 00:03:43,300
هاد القنبولة ربحوا بها دوك خوتنا الوقت

43
00:03:43,400 --> 00:03:45,800
حيت كتعطل البوليس في التقلاب

44
00:03:46,300 --> 00:03:47,800
فاش دخلوا لتما

45
00:03:48,100 --> 00:03:58,100
لقاو بلي ديك الحفرة كتسالي في القوادس د الواد الحار. هنا عرفو الطريق لي سلتو منو دوك الشفارة. اجي نرجعو شوية لور باش نشوفو

46
00:03:58,100 --> 00:04:00,550
وكيفاش دارو هاد خوتنا

47
00:04:00,950 --> 00:04:02,800
قبل من السرقة بعام

48
00:04:03,050 --> 00:04:11,100
بداو كيخططو لها هادشي عرفو بلي من تما مقود. ويلا دخلو بالليل غادي يتفرشو

49
00:04:11,900 --> 00:04:14,550
فأحسن حاجة هي يدخلو بنهار

50
00:04:14,600 --> 00:04:20,300
باش تكون البنكة محركة كانوا عارفين بلي غادي يحطو رجليهم تما

51
00:04:20,600 --> 00:04:23,400
البوليس غادي يدورو ليهم من قاع القنوات

52
00:04:24,100 --> 00:04:27,950
شنو دارو تقسمو

53
00:04:28,350 --> 00:04:31,550
شي غادي يتفاوض مع البوليس باش يربحو الوقت

54
00:04:31,850 --> 00:04:36,700
وشي غادي يطرطق دوك لي فيهم اللعاقة وداكشي لي ساوي الثمن

55
00:04:37,400 --> 00:04:40,550
ولكن هادشي كامل مغاديش يقدرو يديروه

56
00:04:40,750 --> 00:04:42,750
الا معندهمش منين يخرجو

57
00:04:43,450 --> 00:04:45,750
فهاديك الحفرة اللي هربوا منها

58
00:04:46,100 --> 00:04:48,550
ربع شهور وهوما خدامين فيها

59
00:04:48,950 --> 00:04:58,950
حفروا من القوادس ديال الواد الحار حتى بقا ليهم غير حويط صغير د البانكا. كانت هادي هي اللقطة لي لعبات دور كبير في البلان كامل

60
00:05:00,300 --> 00:05:07,850
دازو شي سيمانات والبوليس مالقاو حتى باش ينقيو سنانهم. والو ما كاين حتى دليل

61
00:05:08,000 --> 00:05:10,650
وما عندهم حتى شي بيستبعوها

62
00:05:11,100 --> 00:05:14,750
بدا كيبان بلي هاد البراكة توصل

63
00:05:15,750 --> 00:05:20,650
ولكن خرجات واحد اللعيبة من الجنب فرشات كلشي

64
00:05:21,400 --> 00:05:24,750
واحد من دوك الشفارة فاش كبتها صرف

65
00:05:25,400 --> 00:05:30,000
سمح في المرا وتصاحب مع وحدة زوينة عليها وصغر منها

66
00:05:31,050 --> 00:05:33,950
بان ليك البلان ولا مازال

67
00:05:34,250 --> 00:05:39,200
ناضت ديك المرا لي خلاها منثورة في الدار

68
00:05:39,250 --> 00:05:45,600
وعيطات للبوليس قالت ليهم راه كنعرف الناس اللي شفرو البنكة

69
00:05:46,500 --> 00:05:49,100
عطاتهم سمية راجلها وصحابو

70
00:05:49,750 --> 00:05:54,150
شدوهم البوليس ولكن ماشي كاملين

71
00:05:54,900 --> 00:05:56,500
كاين لي صدقات ليه

72
00:05:57,000 --> 00:06:06,000
وسلات منا   فاش كتسمع البرازيل

73
00:06:06,500 --> 00:06:09,250
اول حاجة كطيح ليك في البال هي كورة

74
00:06:09,650 --> 00:06:11,850
الناس مشاو بعيد فسليخ الجلدة

75
00:06:12,450 --> 00:06:16,500
ولكن فاش كدخل لواحد المدينة تما سميتها فورطة ليزا

76
00:06:17,100 --> 00:06:21,650
كتلقاها معروفة بوحدها من اقود السرقات لي دازو في العالم

77
00:06:22,400 --> 00:06:24,150
وقعات فشهر تمنية

78
00:06:24,350 --> 00:06:26,250
من عام د الفين وخمسة

79
00:06:26,650 --> 00:06:30,200
وتشفرات فيها تقريبا سبعين مليون ديال الدولار

80
00:06:30,650 --> 00:06:32,900
والواعرة فهاد الفيلم كامل

81
00:06:33,350 --> 00:06:35,900
هي الطريقة دكفاش طرا هادشي

82
00:06:36,900 --> 00:06:39,950
هدا البنك المركزي لي كاين فورطة ليزر

83
00:06:40,750 --> 00:06:42,800
بعد منو بتمانين ميترو

84
00:06:43,400 --> 00:06:46,650
لويس فرناندو وصحابو خداو واحد المحال

85
00:06:47,050 --> 00:06:49,450
فرقة فيها خمسة وعشرين واحد

86
00:06:50,100 --> 00:06:53,450
بلانوم وهو يحفر نفق حتى يوصلو للبنكة

87
00:06:54,200 --> 00:06:58,000
وحيت غادي يطلعو من تما الطونات ديال التراب

88
00:06:58,200 --> 00:07:01,650
دارو واحد القالب باش يغطيو على هاد اللعيبة

89
00:07:01,850 --> 00:07:03,950
تا حد ما يدي ما يجيب

90
00:07:04,700 --> 00:07:14,700
ردو من داك المحال شركة ديال الجارديناج. داكشي ديال الجرادي العشوب والكازو. الى شافك بنادم خرج التراب ولى غادي بيه

91
00:07:14,700 --> 00:07:17,350
غير خدمتك هاديك

92
00:07:17,650 --> 00:07:22,300
ما تفيق بركاكة ما غادي تشعل بولة حمرا فراس شي حد

93
00:07:22,650 --> 00:07:25,050
وباش يزيدو يحلقو على الدنيا

94
00:07:25,700 --> 00:07:28,700
دارو بلاكة وزرعو حدا المحل

95
00:07:29,150 --> 00:07:32,800
شراوه فأركونيط ولصقو فيها اشهار ديال الشركة

96
00:07:33,200 --> 00:07:35,900
وباركاوها في الشانطي اللي قدامهم

97
00:07:36,250 --> 00:07:43,800
مشاو بعيد لدرجة انهم بداو كيدورو على الناس ديال السيكتور وكيفرقو عليهم الفلايرز

98
00:07:44,500 --> 00:07:48,750
ديالنا واشنو كنديرو

99
00:07:50,000 --> 00:07:54,750
فاش ولات الشركة د والو قادرة تغطي على الشغال د الحفير

100
00:07:55,050 --> 00:08:00,600
بداو العملية احفروا نافق هابط بربعة ميترو تحت المحل

101
00:08:01,050 --> 00:08:04,050
موراها بداو كيحفرو فالاتجاه ديال البنكة

102
00:08:04,850 --> 00:08:09,250
تمانين ميترو خدات ليهم تلت شهور ديال الخدمة

103
00:08:10,050 --> 00:08:12,600
نفق كان تحفة هندسية

104
00:08:13,000 --> 00:08:16,200
دايرين ليه الخشب مدوزين ليه الضو

105
00:08:16,450 --> 00:08:21,600
كيدخل الهوا باش تا حد ما يتخنق

106
00:08:21,950 --> 00:08:24,900
فالعشية ديال ستة غشت الفين وخمسة

107
00:08:25,650 --> 00:08:30,100
فرقعو دوك الشفارة الحيط لي بقا كيفرقوهم على الخزنة ديال البنكة

108
00:08:30,900 --> 00:08:34,250
دارو ليهم ميسا فدوك الفلوس ورجعو للمحل

109
00:08:35,100 --> 00:08:37,350
من تماك ولا زاد فحالو

110
00:08:37,500 --> 00:08:41,050
تا حد ما عاقبش شنو طاري حتى لنهار التنين

111
00:08:41,750 --> 00:08:44,050
جاؤوا الموظفين ديال البنكة

112
00:08:44,550 --> 00:08:52,100
دخلوا للخزنة لقاوها كتصفر ضربو على الحيط لقاو فيه تقبة كبيرة

113
00:08:52,800 --> 00:08:56,650
والواعرة هي ان دلالار مكانش خدام

114
00:08:56,900 --> 00:08:59,400
زيد عليها الكاميرات حتى هوما

115
00:09:00,050 --> 00:09:03,800
يمكن الشفارة قدرو يخربقو ليهم داكشي على تيساع

116
00:09:04,900 --> 00:09:08,200
هاد السرقة نزلات على الحكومة للرسب من طرقها

117
00:09:08,300 --> 00:09:11,250
القضية فيها البنك المركزي

118
00:09:11,700 --> 00:09:16,650
والضربة لي ضربو خوتنا صحيحة مع شي لعب الدراري

119
00:09:16,700 --> 00:09:20,350
فالبوليس دارو اللي فجهدهم باش يطيحو على مالين الفعلة

120
00:09:20,400 --> 00:09:23,750
قدرو يطلعو شي بصمات من ديك الحفرة

121
00:09:24,000 --> 00:09:27,250
واخا الشفارة طلاوها بالجير باش يخبيوهم

122
00:09:28,000 --> 00:09:30,500
ولكن الفرشة الكبيرة غادا توقع

123
00:09:31,250 --> 00:09:34,250
فاش واحد بوقال من دوك الشفارة غادي

124
00:09:34,350 --> 00:09:37,200
يشري بزاف ديال الطوموبيلات دقة وحدة

125
00:09:37,500 --> 00:09:39,950
وخلص داكشي كاش من الفوق

126
00:09:40,450 --> 00:09:43,200
داكشي اللي خلا البوليس يحطو عليه العين

127
00:09:43,950 --> 00:09:51,000
باش حقو معاه قر ليهم بكلشي وجبد ليهم تفاصيل تا حد مكان كيتسناها

128
00:09:51,250 --> 00:09:56,550
من بينها انه كاين شي حد خدام فالبانكة كيتعاون معاهم

129
00:09:56,850 --> 00:10:00,900
زيد عليها حتى شي سياسيين ما امبليكيين في القضية

130
00:10:01,800 --> 00:10:04,700
داك لويس فيرناندو لي خطط لهاد لبلان

131
00:10:05,500 --> 00:10:08,400
خطفو شي حد وطلب من فاميلتو الفيديو

132
00:10:09,300 --> 00:10:11,600
ولكن فاش طاحو عليه البوليس

133
00:10:12,450 --> 00:10:17,400
بقاو مقتول واخا داك المجهود كامل

134
00:10:17,950 --> 00:10:21,800
السلطات ردو غير تمنية د المليون من داكشي لي تشفر

135
00:10:22,350 --> 00:10:25,000
وما قدروش يشدو الناس كاملين

136
00:10:25,300 --> 00:10:27,400
لي داخلين فهاد

137
00:10:28,900 --> 00:10:38,850
هدا فرنساوي من اصول طاليانية

138
00:10:39,400 --> 00:10:41,550
مصور عندو محال فنيت

139
00:10:41,750 --> 00:10:44,900
كيخدم فداكشي ديال العراسات والألاعيب

140
00:10:45,250 --> 00:10:49,200
في الف وتسعمية وستة وسبعين كان عندو ربعة وربعين عام

141
00:10:49,750 --> 00:10:54,300
كان مبلي بالقراية ديال القصاص والجرائم

142
00:10:54,850 --> 00:10:56,550
من بين هاد القصص

143
00:10:57,450 --> 00:11:00,350
كاينة وحدة اللي غادي ديكلونجيها روينا

144
00:11:01,150 --> 00:11:06,600
هي هادي كتعاود على واحد خينا بغى يشفر بنكة

145
00:11:07,400 --> 00:11:09,750
باش يدير هاد البلان لي فراسو

146
00:11:10,400 --> 00:11:12,750
غادي يدخل ليها من القوادس

147
00:11:14,300 --> 00:11:19,300
هاد الفكرة تزرعات فالدماغ ديال الصباط جياري وبدات كتكبر شوية بشوية

148
00:11:20,200 --> 00:11:23,550
بغا يدوزها من الخيال ديال الكاتبة القصة

149
00:11:24,500 --> 00:11:27,450
ويطبقها فحياتو وتولي فالواقع

150
00:11:28,500 --> 00:11:30,600
ديالو هي هادي

151
00:11:31,500 --> 00:11:34,700
الشركة العامة اللي كاينة في القلب ديال نيت

152
00:11:35,200 --> 00:11:38,000
البنكة ديال البرجوازيين د المدينة

153
00:11:38,700 --> 00:11:47,500
خونا بدا كيجمع المعلومات على هاد البنكا. وعرف بلي ديال ما كاينش في ديال

154
00:11:48,250 --> 00:11:50,450
علاش البنكة مادايرينوش

155
00:11:51,150 --> 00:11:54,200
حيت العرض ديال الحيوط ديالها ميترو وتمانين

156
00:11:54,650 --> 00:12:01,500
وهاد القضية كانت كاتبة ليهم كافية باش تحمي ماكاين لاش يزيدو

157
00:12:02,400 --> 00:12:10,950
بدا كيدرس القوادس ديال الواد الحار. كيهبط تما وكيبقى يتسركل باش يلقى القادوس لي كيوصل للبنكة

158
00:12:11,450 --> 00:12:15,300
الريحة لي تما راكم كتعرفوها كيدايرة

159
00:12:15,900 --> 00:12:19,150
فخونا كان كيجيب دويرة تما والسيقار ففمو

160
00:12:19,550 --> 00:12:23,850
باش ينقص عليه شوية من دوك الروايح الخبيثة اللي قالبة الدنيا

161
00:12:24,650 --> 00:12:27,700
باش يطيح على القادوس ديال الشركة العامة

162
00:12:28,500 --> 00:12:31,200
دار فيها مقاول ومشى للبلدية

163
00:12:31,800 --> 00:12:35,850
خدمنا عندهم الخريطة ديال الشبكة د الواد الحار د المدينة

164
00:12:36,900 --> 00:12:39,650
باش طاح على لكوان لي كيقلب عليه

165
00:12:40,200 --> 00:12:44,100
بقا خاصو غير لفريقة لي يتعاونو فداكشي لي ناوي يدير

166
00:12:44,850 --> 00:12:49,450
دبر فهاد جوج مساخط الوالدين لي خارجين الطريق

167
00:12:50,250 --> 00:12:54,450
بدأت الافارقة كل ليلة كيدخلو ديال الواد الحار

168
00:12:54,900 --> 00:12:57,850
كيحطو تما لي خصهم

169
00:12:58,400 --> 00:13:00,600
وهاد القضية را ما كانتش سهلة

170
00:13:01,050 --> 00:13:04,000
حيت الطريق طويلة فيها تلاتة كيلومتر

171
00:13:04,100 --> 00:13:06,300
وكاين البلايص اللي ضيقين

172
00:13:06,550 --> 00:13:10,350
راسهم كيتبرقع شحال من مرة قبل ما يوصلو لفين بغاو

173
00:13:10,650 --> 00:13:15,000
زيد عليها الفيران والطوبات دايرين خبلة تما

174
00:13:16,000 --> 00:13:19,450
فاش وصلوا لأقرب بلاصة ديال

175
00:13:19,800 --> 00:13:22,700
بقات فارقاهم عليها تمنية ميترو

176
00:13:23,050 --> 00:13:26,600
خصهم يحفروها باش يحطوا رجليهم لداخل

177
00:13:27,250 --> 00:13:30,600
زادو معاهم ناس خرين فالفريقة باش يعاونوهم

178
00:13:30,950 --> 00:13:36,650
حيت الحفير مكانش ساهل وميمكنش ديرو بالمواكن لا تصدق فارش البلان

179
00:13:36,900 --> 00:13:40,050
ها باش كانوا خدامين

180
00:13:40,350 --> 00:13:45,950
وبعض المرات تقدر تعكس ليهم شي حجرة ويبقاو واحلين معاها شحال من ليلة

181
00:13:46,700 --> 00:13:49,950
الحاصول خوتنا حفروا النفق مئطاي مزيان

182
00:13:50,200 --> 00:13:54,600
مهوي ومضوي وفرشو ليه حتى الموكيط فلرض

183
00:13:55,350 --> 00:13:58,400
من سبعة ماي الف وتسعمية وستة وسبعين

184
00:13:58,650 --> 00:14:03,150
وهوما خدامين في الحفير حتى لنهار سطاش شوية من نفس العام

185
00:14:04,050 --> 00:14:05,900
هاد النار جا بالجمعة

186
00:14:06,200 --> 00:14:09,350
اختارت جمعة بالليل

187
00:14:09,500 --> 00:14:13,150
باش تجي مع اللي البنكة كتكون سادة فيه

188
00:14:13,400 --> 00:14:17,800
ياخدو راحتهم باش يحلو الماكس ديال الكوفرات لي يقدرو

189
00:14:18,250 --> 00:14:22,100
فهاد الليلة بقا ليهم غير طريف من الحيط ديال لاصول

190
00:14:22,800 --> 00:14:25,450
طيحوه مع التسعود ونص ودخلوا

191
00:14:26,150 --> 00:14:29,950
تلطاشر واحد خيمو فديك تلاتة د الليلات

192
00:14:30,450 --> 00:14:33,550
قدرو يحلو تلتمية وواحد وسبعين كوفر

193
00:14:33,900 --> 00:14:36,850
من طوطال ديال ربعالاف لي كاينين تما

194
00:14:37,900 --> 00:14:44,600
كتبان قليلة ولكن را دوك الصنيدقات لدوك لي كان عندهم

195
00:14:44,700 --> 00:14:48,850
فهاد الشتا كانت صابة فالنيس

196
00:14:49,200 --> 00:14:52,450
يبان لي بلي لا تعطلو بزاف

197
00:14:52,800 --> 00:14:55,150
يقدرو يصدقو حاصلين فالبانكة

198
00:14:55,550 --> 00:14:58,850
الواد غادي يعمر وما غادي يبقى عندهم منين يسلتو

199
00:14:59,850 --> 00:15:02,000
مسحو البصمات ديالهم

200
00:15:02,400 --> 00:15:05,850
وبداو كيخرجو داكشي لي جمعوه من

201
00:15:06,000 --> 00:15:08,750
في الليلة ديال الحد مع جوايه الجوج

202
00:15:09,550 --> 00:15:14,250
كان خصو ما يضربو ديك تلاتة كيلومتر تلاتة د المرات

203
00:15:14,550 --> 00:15:17,750
باش يلاه يقدرو يخرجو كاع داكشي لي شفرو

204
00:15:18,050 --> 00:15:22,550
ولي كيتقدر بخمسين مليون ديال الفرنك الفرنساوي فداك الوقت

205
00:15:23,150 --> 00:15:26,650
تنين مع الصباح جاو الناس لي خدامين في البنكة

206
00:15:26,800 --> 00:15:32,650
بغاو يحلو الباب ديال د الكوفرات. ولكن ما بغاش يتحل

207
00:15:33,450 --> 00:15:37,500
دوك مساخط الوالدين قبل ما يمشيو سوداوه من الداخل

208
00:15:38,150 --> 00:15:43,650
جاو البوليس بقاو مطايفين مع داك الباب حتى دارو تقبة منين دخلو

209
00:15:44,000 --> 00:15:46,000
باش بيناتراو تصدمو

210
00:15:47,100 --> 00:15:50,400
بقاو الشفارة مخلين ليهم هاد الميساج مكتوب

211
00:15:51,350 --> 00:15:54,800
بلا سلاح بلا عنف

212
00:15:55,500 --> 00:16:01,750
وبلاكة راهية  الخبار ديال هاد السرقة تقنبلات فالمدينة

213
00:16:02,350 --> 00:16:04,600
بنادم بدا كيتجمع تما

214
00:16:05,050 --> 00:16:09,350
اللي عندو شي صنيدقة هازن فيها شي لعيبات كيجي يحيح عليهم

215
00:16:09,600 --> 00:16:13,500
باش يعرف واش ديالو ودارو به اصحاب الحال ولا لا

216
00:16:14,350 --> 00:16:17,800
من غير هادو بزاف دالناس عجبهم هادشي لي وقع

217
00:16:18,250 --> 00:16:22,600
خاصة انه داكشي داز مكاين لا لا والو

218
00:16:23,150 --> 00:16:28,150
خداو الشفارة بحال روبينو اللي كيشفر من عند الناس الملاعقين

219
00:16:28,400 --> 00:16:33,100
نرجعو للي الغد ليه مشى هرب لميريكان

220
00:16:33,950 --> 00:16:39,450
دخل للسياج ديال المخابرات ديالهم وعرض عليهم الخدمات ديالو

221
00:16:39,700 --> 00:16:49,250
قاليهم بلي انا راه فداكشي ديال السطوة. ونقدر نخدم معاكم فالسفارة ولا شي مؤسسة ديال الدولة

222
00:16:51,000 --> 00:16:52,750
وهنا معرت شنو جاه

223
00:16:53,850 --> 00:16:55,400
وهو يفرش كلشي

224
00:16:56,450 --> 00:17:01,300
قاليهم بلي راه انا لي مسؤول على داكشي لي وقع في نيت

225
00:17:02,300 --> 00:17:04,550
ولكن عطاهم سمية مزورة

226
00:17:05,150 --> 00:17:12,450
بارد ما عطلوهش. فلبلاصة وصلو الخبار لفرنسا

227
00:17:13,250 --> 00:17:16,350
ولكن القشة اللي قسمها الظهر فهاد القضية

228
00:17:16,850 --> 00:17:21,900
يا نار حصلو هاد الجوج ومعهم بلاكة ديال الدهب مرقمة

229
00:17:22,150 --> 00:17:28,600
كانت ديال سولوهم البوليس على شكون الدماغ ديال هاد

230
00:17:29,750 --> 00:17:31,850
قالوا لهم خونا في الله

231
00:17:32,000 --> 00:17:36,400
جا نهار سبعة وعشرين اكتوبر

232
00:17:36,500 --> 00:17:39,550
رجع من الجابون لفرنسا

233
00:17:40,000 --> 00:17:42,000
ما فراسو ما يتعاود

234
00:17:42,300 --> 00:17:46,600
كيسحاب ليه دار سرقة معمرو ميطيحوه ليه

235
00:17:48,000 --> 00:17:50,550
مع حط رجلو فالمطار ديال نيت

236
00:17:51,200 --> 00:17:57,950
شقمو البوليس باش حققو معاه نكر كلشي معتارف بوالو

237
00:17:59,200 --> 00:18:04,150
البوليس قلبو الدار ديالو ولقاو فيها بزاف ديال السلاحات والقنابل

238
00:18:04,750 --> 00:18:07,750
هنا دارو ليه قالب باش يطيحوه فالشبكة

239
00:18:08,450 --> 00:18:12,750
قالوا ليا اما غادي تقول لينا كلشي على ديال البنكة

240
00:18:13,750 --> 00:18:18,550
يا اما غادي نتاهمو مراتك بلي هي لي كانت خازنة السلاح لي في الدار

241
00:18:19,100 --> 00:18:25,300
شافت تا عيا وقال ليهم انا مولاها

242
00:18:25,900 --> 00:18:29,600
اعتارف ليهم كاملين ديال العملية

243
00:18:29,850 --> 00:18:35,550
من القاضي كان تيدخلو للمكتب عندو

244
00:18:35,750 --> 00:18:40,400
وكيبقى يشرح لي بالسوايع كيفاش حتى قدر يوصل للخدمة

245
00:18:41,650 --> 00:18:44,700
فعشرة مارس الف وتسعمية وسبعة وسبعين

246
00:18:45,350 --> 00:18:50,300
كانت هادي اخر مرة غادي يدخل للمكتب عند القاضي

247
00:18:50,550 --> 00:18:52,150
قبل ما يحكموا عليه

248
00:18:53,250 --> 00:18:59,550
جاب معاه البلان ديال الصرف الصحي باش يوري القاضي منين دخلوا وكيفاش حتى وصلوا للبنكة

249
00:19:00,500 --> 00:19:02,400
القاضي ما قشع والو

250
00:19:02,850 --> 00:19:06,500
ناضت جاري من الكرسي ديالو باش يشرح ليه

251
00:19:07,650 --> 00:19:11,150
وهنا غفلو وهو يحل الشرجم ونقز منو

252
00:19:11,300 --> 00:19:14,750
سبعة ميترو لي كتفرقو على لرض

253
00:19:15,000 --> 00:19:17,800
ولكن ما جرا ليه والو

254
00:19:18,950 --> 00:19:21,300
طاح فوق واحد الطونوبيل عوجها

255
00:19:22,400 --> 00:19:25,950
هو يهرب مع واحد صاحبو كان كيتسنى بالموطور

256
00:19:27,350 --> 00:19:32,400
من هاد النهار هدا يغبر خونا معمر البوليس عاودو شدوه

257
00:19:32,600 --> 00:19:34,950
ولا طاحو على داكشي لي شفر

258
00:19:35,750 --> 00:19:38,200
بقا عايش هارب

259
00:19:38,800 --> 00:19:41,400
تال نهار مات بالكونسير ديال درية

260
00:19:42,050 --> 00:19:44,750
في عام الف وتسعمية وتسعود وتمانين

261
00:19:45,300 --> 00:19:51,050
هدا ما كان اخوتي تهلاو

262
00:19:54,600 --> 00:21:00,000


