الى بعدتي على الصداع والتبرزيط وطفيتي الضو ودرتي الكيط غادي تكون درتي خير فراسك
مشينا وعشان   تميت
حاط الميكرو قدامي وكندور فراسي كيفاش غادي نبدا عليكم
وفي اينا بلاصة بالضبط في السيبل غادي نلونصي الفلاشات
مكرهتش كون كانو ولكن كيفشطرونج
تقدر تأبليكيهم الى بغيتي تعاود شي لعبة في حياتك
تلعب شي كوينزكة من بعد تساكري فيه بالصغر ديالك ودخل وسط الطرح دير هاكدا
ولا تحطها كيفرعو ليه كلاسيكية وتلوح الصنارة فأغرق
وتجبد الزغرط بنادم من حنكو
من نهار حل عينيه فهاد الدنيا حتى
لي ما فهمت تا لعبة من هادشي بلا ما يتسنى نشرح ليه
ماشي تعقاد في الهضرة ولكن الى جيت
غادي نبقاو كندورو ديال مصطلحات كتبقى تعاود
بنادم اللي خصو يتأدابطا ماشي انا
عليها راني مزير السنسلة اللي رابطة الكلام بالمعنى
مكنديرش باش نزوق فالهضرة ولا نتعالى على الناس
وماسميتيش عمر النجاري باش نبقى نسونطري الكلام فودنيك باللغة
لبغيت نقول شي قلوة غادي نقولها دير هاكدا
وهاد الجملة راها كتعني داكشي اللي فهمتي
وهناك الروح د اي قاعدة غادا دير على كيفاش خصني ندوي
دخل وسط دماغك داك الباب
هاد الجملة فاش كيقولها لي با كنعرف بلي
شي زبلة كانت مستورة من وراء حجاب
حيدات عليها الشروط وبقات غير قدام الوالدة
الدماغ ديالي فهاد اللحظة كيبدا يطرطق بالأفكار كيف شي مقلة دالزيت عاد ضرب فيها الفريت بلونجوار
ديال الزبايل كيبدا يدوز ليه ما بين عيني وانا فطريقي لشومبرات الوالدة
كلها زبلة طاحت لي في البال كنوجد لها شي كدبة تفوت تقدر دوز بلاصة وسط
التسنطيح لي يقدر يصوفيني فبحال هاد الحالات
هادشي لا بقى ما يتصوفا بعدا
فهاد اللحظة بالضبط
الزمان كان شاد الكوان
خاشي رجليه فمانطا كيتفرج وحاط حداه القلية. بالضحك خاري عليا
وكيقول مع راسو دابا هاد
خينا كاعما فخبارو بلي هادشي لي غادي يقوليه باه
غادي نرشق ليه فحياتو قطيب ميبانش قدامو ديال روكوسي فريدي
هادشي مكنتش نقدر نعرفو فداك الوقت ولا نتوقعو
الى عليت السقف ديال الاحتمالات كاع كنجيبها غير فشي تمرميقة
ولا شي تعربيطة كتلقى الموجة ديالها اللي كيقيسو بيه الزلازل
كيزعزع با الدار بالغوات
وموراها كيتكالمو هدا هو جهدو
وفي كل مرة كيقولي دخل وسد معاك داك الباب
يطيح عليه واحد الحل فدماغي
ونعلق عليهم من الدار
اللهم لا الهربة ولا داك
والخلعة مالنا على هاد الفيلم كامل
غير هو مكنبغيش نحل هاد جوج د المشاكل بمشكل كبر منهم
مكنقدرش نتبع الطرح ديال
الكاتبة ايرلندي لي عاش في القرن تمنطاش
فداك الوقت كانت كتعاني من جوج ديال المشاكل كبار
المجاعة وقوة البصر
تقترح عليهم بالضحك حل هاد جوج د المشاكل
قاليهم خص لايرلاندين يبداو ياكلو ولادهم
وهاكا غادي يحلو المشكل ديال المجاعة
وفي نفس الوقت غادي ينقصو من البشر في البلاد
منطقيا نقدر نفاليدي
ولكن اخلاقيا غادي نرجع انا لور يامات كان بنادم هو الضحية
هادي ديال تحل المشاكل بمشكل كبر منا
دابا الحاجة لي غادير هي
اسكرين شوطي هاد اللحظة لي غادي ندخل فيها عند الوالد. خليها عندك في الجنب بينما رصيت ديال وغنرجعو ليها
جا دابا الوقت باش نحيد اللثام على شي لعيبات خصكم تعرفوهم
نطيرو الضبابة باش تا لقامت القوالب قام الفعال
من الصورة لبنادم واضحة
السمية لي عطاوني واليديا هي طه
ولكن كنت معروف في الحومة بولد الفقيه
علاش هاد اللقب راه باينة
الوالد ديالي كان الفقيه دالجامع اللي فراس الدرب
بينا وبينو شي مية ميترو تقريبا
تزاديت فألف وتسعمية وتسعين
فلوقيتا لي كان ملعوب كاس العالم فالطاليان
انا الوحيد اللي عند والديا
مكاين لا خوت لا خواتات
معرفتش شكون كانو عندي حياتي كيف كانت غتكون
ولكن واخا هكاك لقيت الخوا فجوج تصحابي
اللول فيهم عالي
ولد جيرانا وكبر معايا
بقيتو انا في العمر بشي عام ونص
كنت دايرو بحال خويا الصغير
لي دوا معامن الدراري د الحومة كنتفاهم معاه
واحد النهار كنت واقف عند مول الزريعة حتى
يبان ليه واحد الولد خدا كورة لعالي وهو يطيرها ليه فوق السطح ديال دار العياشي
وهاد السطح ديال دار العياشي يدير بحال شي مقبرة ديال البالونات
كورا لي طارت تما معمرك تبقى تحلم بها
كان هذا هو الثقب الأسود لي عندنا في الدرب
يستعطى اي حاجة جاتو في الطريق
فاش شفت داك المنظر لي كانت عندي متحكمتش فيها
داك الدري وانا نضربو للجبهة بنص رايبي جامد اللي عاد خارج من الفريغو د مول الزريعة
مع فلقتو معطولش الدم فلبلاصة
بلي داك المنظر كيخلع وانا نضربها بأحسن تعليقة
دخلت للدار ودرت فيها بحايلا تا حاجة ما واقعة
بغينا فاش عاشت ديك اللعيبة لي كيقولو عليها الهدوء لي كيسبق العاصفة
دازت شي ساعة ونص حتى كنسمعو الخبيط فباب الدار
انت عارف بلي مور داك الباب كاينة جهنم
ويلا مشيت حتى حليتو غادي غانقود السوايع على راسي
دخلت للطواليط بالخف وسديت عليا
مي كتعيط ليه باش نمشي نحلها وانا طالق الروبيني دار فيها كاع ما مسوق
مشات الوالدة مسكينة حلات البابا
لقات الدري ومو جايين يتبراو
الدري خيطو ليه فالسبيطار وجايباه مو لاوين ليه شرويطة فراسو شاعلة بالدوا لحمر
كنسمع صوت واحد
هو ديال ديك السيدة باركة كتغوت بديك الهضرة الكلاسيك لي كيقولوها اي واحد جاي يتبرا تقول عندهم واحد حافظينو
مع ولدك الى ما ربيتوهش راه المخزن غايربيه
تعداو على ولاد الناس لقيتوهم دراوش بلا بلاغ
كدير مرافعة تقول باغا تصيفطني للإعدام بالقرطاس
الصراحة عندي الزهر حيت با ماكانش فالدار
الوالدة دمع بارد كتعرف كيفاش تكالمي القضية فاش تكون شاعلة
مشات ديك السيدة هي وولدها وسدات مي لبابا
خرجت من الطواليط وقلت لها
عا سمعي بعدا غنشرح ليك شنو جاري وديك الساعة ديري اللي بغيتي
عاودت لمي كلشي ولكن داكشي كاملو لي قلت ما طايرش ليها الصدمة من وجهها
قوتها فاش ضربتو بديك الطريقة صراحة
دارت فيا الوالدة ولكن ما قرباتش لي
قالت ليه را باك لا مشى تا ساق الخبار
يعلم الله شنو غادي يدير معاك
طلبتها باش ما تقولهاش ليه وبهدرتي دارت
ولكن صحاب الحسنات واجدين باش يوصلو الهضرة
وسعداتك ا فاعل الخير
بحال هادشي بنادم كيجري فيه
وداك الدري سول فالحومة وقالوا ليه بلي الواليد هو الفقيه دالجامع
مشى قصدو مورا العشا وقال ليه
ولي ولدك فتح لولدي جباتو
هاد الخبار كانت كافية باش باه يعطيه الكلمة بلي غادي يعاودلي الترابي
مع دخل الوالد للدار مشيت باش نسلم عليه على نيتي
ديت ليه يدي وهو يمد ليه ايدو بحالا غادي يسلم عليا
فانت عندي بمربع وهو يجمعها معايا بواحد التمرميقة للكمارة
الوالد متيكترش العصا
مسمنة وحدة كتخلي ودنيك تسمع صوت وصافي را البلبولي
بقيت ساكت وكنسمع بديك عشرين في المية لي بقات لي من حاسة السمع
الموعظة اللي قسمها كيف خطبت الجمعة
اللولة صبني فيها مزيان على داكشي لي درت
او البارتية التانية ما كاين غير الوعد او الواعد
خليتو كيخطب ومنطق تبتاع كلمة
ما بقى ما يتجرح اصلا
الشرح هو كارطة كنلعبها قبل من العصا باش نسكيفي بيها على التفرشيخ
ملك لقيتها فعظامي ما بقى ما نفسر ليك ديك الساعة
قالي الوالد غدا غادي نمشيو
دار الدري وغادي طلب منو السماحة
مكانش عندي المشكل بالعكس غادي
حاجة كنت غادي نديرها مني لراسي واخا ما يقولهاليش
الغد ليه مشيت انا وبا لدار الولد
قريب لينا بينا وبين حومتو غير شانطي
يلاه سكنو جداد بشي سيمانة داكشي علاش مكنعرفوش ومعمري شفتو
دزنا للحانوت وتقدا الوالد شي لعيبات وقصدنا الدار
دقينا حل علينا بات الولد ودخلنا
خوكم ما عارفش شنو غادي يقول اصلا
فعمري ديك الساعة شي طناشر عام
القاموس ديال السماحة عندي فيه غير سمح لي صافي
شنو بغيتي ما عوال غير على الوالد يكالي عليا واخا عارفو غادي يصبني قدامهم
تضامن واحد المراح وسط الدار بحالا غادين فشي حقل ديال الألغام
بوت الدري واقفة فباب الكوزينة كدير فيها شي شوفات ديال ايوري مجعورة
مكرهتش تهزني وضرب بيا ستة دورات فسما كيف زانكيف وتخبط لي راسي مع لرض
وصلنا لبيت الدري من مور ما قطعنا داك الصراط بسلام
لقينا بوتفليقة مجبد باس ليه با راسو
قاليه دوز داك الحمار طلب السماحة من الولد
حطيت يديه على المخدة لي متكي عليها خونا وقلت ليه
سمح لي بزاف
ما عندي ما نزيد بالكلام داكشي علاش درت شوية د العطرية باش نكالي على هضرتي
نفعوني غير الحروف د وجهي
مكسيس ما بين العلامات دالشفقة والندم
غا باش نهرب من الفقر دالفوكابولار لي كان عندي
الدري ما دواش بقى غير كيشوف
قاليا الوالد دارو
ايوا الله يسامح ا سيدي
وهنا بدات ديك الهضرة بين الكبار ديال وا الدراري اما هادو وا هاد الجيل هدا وا ختنا حنا وقتهم
وسط هاد الحزاق كامل كنت انا كنضربها على ديك البلاستيكة لي فيها دانون والحليب لي جاب الوالد
كنقول مع راسي
هانا دابا طلبت السماحة ودرت داكشي لي علي
راه تاهوما خصهوم يديرو لي عليهم ويغرمو لينا الصريبيجة من الديالي
شنو انا نضيع فيه ولا
عقل السهرة وخلاصها
الوالد بالخف جمع الوقفة ومشينا واخا داك السيد قال لنا ريحو تشربو اتاي
هاد الفيلم هذا لا عاودتو ليكم فغير باش نقوليكم بلاد بوراس لي عاد خرجنا من عندو
ولي سميتو منعم
غادي يولي هو صاحبي وخويا الثاني
ولكن ماشي من هاد اللحظة
لي كانت في الصيف ديال الفين وجوج
فهاد الوقيتة كان فعمري طناشر عام
كنت عاد ناجح ابن السادس
ومع الدخلة د اول عام في الإعدادية
لقيت راسي طايح في القسم مع منعم
دازت ما بيناتنا ولينا كنعمرو مع بعضياتنا
عليم ونعلمهما خوتي بالفعايل ماشي بالدم
شحال من قريب بالدم كتلقاه بعيد بالفعايل
كتلعن جد بو داك الدم لي جامع ما بيناتكم ولي كيجري في العروق دملتو
ندوزو دابا للوالدة
وقبل من هادشي بغيت غير نقوليكم واحد اللعيبة على داك نص رايبي جامد
عرفتي شكون لي غرمولي مزال
متعالي عرفاتني حميت على ولدها وهي تدور معايا عطاتني عشرة دراهم
كون كانوا صحاب ليها هادشي فيه الفلوس كون درتها حرفة نبقى نفلق فعباد الله
الوالد عندي كيما قلت ليكم كان هو الفقيه د الجامع
ولكن ماشي بحال الفقها لاخرين ليك غتعرفو
كانوا عندو شي افكار فشكالو
المكتبة لي عندو في الدار مكتلقاش فيها غير الكتوب ديال الدين
كتلقى السياسة التاريخ الفلسفة الأدب وبزاف دالنواع دالعلوم
وباش مانبخسهاش حقها فهاد المكتبة كان عندها واحد الفضل كبير عليا
ومادام جبدت ليكم الصغر ديالي غادي نحكي ليكم منو واحد اللعيبة عندها علاقة بهاد المكتبة
فاش كنت كنقرا في كان عندنا واحد ديال العربية
اقل حاجة تقدر تقول عليه
ميكروب ساكن لينا في المصران ديال القسم وداير لنا العلة
وما فيه تا شي صفة حميدة
لا خلقا ولا خلوقا
وجهو القبيح لا حطيتيه فالسلم دالجاحيض لدرجة الخيوبية
غادي يخصك تهز عينيك الفوق باش تشوفو مزلع فأعلى المراتب
وباش تعرفو هاد السلم د الخيوبية علاش سميتو الجاحظ
وتوصلكم الفكرة واضحة على الكمارة د البروف
غادي نديرو واحد البوز تاريخي هنايا
الجاحظ كيفما كتعرفو واحد من بين الأباطرة لي دازو في التاريخ د الأدب العربي
هاد الجاحظ هذا كان واحد النهار واقف قدام باب دارو
وهي توقف عليه واحد السيدة مبوكسة. تبصمات وقالت ليه راني محتاجاك فشي حاجة
قاليها فاش بغيتيني
قالت ليا بغيتك تمشي معايا
بسهولة فين ولكن ردات عليه غير تبعني بلا ما تسول
بقات غادا والجاحيط تابعاه حتى وصلوا لواحد المحال ديال دهايبي
دخلوا عندو وقالت المرا للدهايبي
بحال هدا وزادت فحالها
الجاحظ مقبل تا لعبة وهو يسول داك الدهيبي على شنو عنات المرا بكلامها
ويقول ليه الدعايبي راه
جابت لي ديك السيدة خاتم وقالت لي بغيتك تنقش على الوجه ديال الشيطان
قلت ليه اودي انا را ما عمري شفت الشيطان ف حياتي
وهي تمشي جابتك ليا
دابا را دماغكم عندو ما يكفي من التفاصيل باش يقدر يركب اقبح صغرى ممكن يتخايلها على هاد البروفة
غير هو لا وصلتو للجبهة ديروها عريضة وخطوها مزيانة
را عندو واحد الصنطيحة شبعانة سطورا
تقدر تكتب فيها التاسعة ديال بيتهوفن ويشيط الخير
من ناحية التعامل كان زبالة
تا واحد ما كيحملو وما عمرك غتلقى شي حد غادي يقولها فيه زوينة
المشكل هو متقدرش تكاسيه في الحصة ديالو. حيت لي مجاش كيقودها عليه ديال بصح الى مجابش
حضرتي مشكل ما حضرتيش طون د المشاكل
عليها كتلقى القسم مطرطق بالبشر في ديالو
ماشي حبا فيه
كتخاف لا يصدق شاريها ليك وصافي
هاد البروف هادا ناض واحد النهار وقاليه انا
الحصة الماجية كل واحد فيكم غادي يجيب شي كتاب
غادي يدوي لنا على الكاتب ديالو ويلخص لنا على ياش كيدوي في خمسة الدقايق
مع الخرجة تافقت انا وجوج دراري باش ندبرو فكتوبة ديال الطبخ ونجيبوهم معانا
البروف قاليه انا كتابو محددش لينا اينا نوع
بان لينا هذا بلان تقدر تكون فيه شي طلعة مشروعة
كنا بغينا نتافقو مع القسم كامل
ولكن كاين دريسك كبير فهاد القضية
زيد عليها كاينين العطايا اللي يقدروا يوصلوا الهضرة للبروف قبل كاع ما ندوزوا للتنفيد
الى خليناها غير بيناتنا
انا وجوج دراري
الحصة غادي تكون فيها ساعة
وماشي كلشي يقدر يقدم الكتاب لي جاب معاه
غادي ندخلوه بشونص ديال تلاتة على قسم لي كان فيه شي كدا وتلاتين تال ربعين واحد
مشيت للدار كنقلب على شي كتاب ديال الطياب ما لقيتش
وعندو لي يطيب ليه ما عندو ما يدير بشي كتاب من هاد النوع في المكتبة
في اللحظة لي فقدت فيها الاعمال
بانو ليه واحد المجلدات مكتوب فيهم
الحاوي قلت مع راسي اش هاد القلاوي
يمكن انا اللي ماقريتهاش مزيانة
كنزيد نقطع الفوق كتبان لي الخاوي التحت للجاوي الروينة هادي
جبت مجلد واحد وقريت على الغلاف ديالو
الحاوي في الطب
من التأليف ديال ابو بكر الرازي. ضربات لصقات هذا احسن كتاب نقدر نديه معايا
جات الحصة وغادي عوال على شي شلاضة غادي توقع في الكلاس لا مشى تا عيط ليه البروفة
تلاقيت مع الدراري
واحد جاب معاه كتاب ديال الطبخ لاخر ما لقاش جاب مع داك اهوال القبور
لي فيه داك الحنش ديال الطهطاوي
بدات الحصة والبروف كيعيط على بنادم عشوائيا من ليستو
داز شي نص ساعة هاكاك وهو يعيط على عبد القادر اللي جاب الكتاب ديال الطبخ
نوض عبيقة جمع الوقفة وهو يبدا داوي
عنوان الكتاب حلويات تقليدية مغربية
تهز القسم كامل او بالضحك
مات البروف تم جاي قاصدوني يصليها معاه وهو يهز عبيقة الكارطابل ديالو وعلق قبل ما يشقمو
تكهرب الجو ديال بصح
وليت خايف يعيط لي يطراشيم مخاريا وانا نجمع الكارطابل
شاد بلاصة استراتيجية للباب
را شي حاجة بالخف نكون على برا
هاد المرة البروف ما عيطش من ليستا
حس بلي كاينة شي طليعة وهو يعيط على الدري لي مريح في الطاولة لي ناض منها عبيقة
واللي كان هو انا
قاليه قدم لينا الكتاب
حسيت براسي بحال شي غادي يتشرشم في الثواني القليلة لي ماجيا
جمعت الوقفة وهزيت الكتاب بأيديه الفوق
وقلت  عنوان الكتاب هو
جمعت السوفل وطلعت من باش يتسمع مزيان فالكلاس كاملو
وانا نقول ليه
الحاوي وركت عليها مزيان وجبدت كل حرف من المخرج ديالو على حقو وطريقو
خص تقيل لي كان طاغي تهرس بتكرشيخة ديال الضحك دلكلاس كاملو
البروف شاف داك المنظر ناض بدا كيسب فالقسم وجا علينا كاملين
كلشي خارج فرحان وخا قال لينا ومدخلو حتى تجيبو والديكم
هانيا الى جات فكلشي الدقة كتهون
فلخر دلعام مساكرانا في النقط بطبيعة الحال
انا حط لي شي ربعة ولا خمسة ما عقلتش بالضبط
صراحة المكتبة دارت المزيان باش نطلعوها على
لي خصك الباقل ديال البلاتينيوم باش ديرها بيه
نرجعو دابا للوالد اللي قلت ليكم
فقيه ولكن كان عندو واحد التفكير فشي شكل
نعطيكم باش تفهموا
هادشي جرا فاش كنت كنقرا في الكوليج
الوالد يامات القراية لا وصلات لعشرة كيقوليه نوض تنعس
في العطل الماكس لا بقيت طناش كيجري عليا
وديك الساعة ما كاين لا تبقى عاصرة عليه لا والو
كنبقى غنتكلف فراشي حتى كيديني النعاسة
واحد الليلة متكية وتيقول واش عيني غمضات
واحد الوقت حتى كنسمع شي لعيبة د الزاج تهرسات في الدار
حليت الباب بالخف وخرجت نشوف شنو طاري
عرفتو شنو لقيتو
لقيت الوالد محني وكيجمع فقرعة
الدنيا مقلوبة بريحة البيرا
وقفت مصدوم ما فاهم والو
وليد ما حاولش يفسر ليك شنو طاري بالمرة
حدوكا اللي سير تنعس
قالها بواحد الهدوء والثقة في النفس بحال الى ما طاري والو
ما عمري كنت سايق الخبار بلي باك غيطاسي
عند بالي بللي كولا ميكا كيدخلها للدار كنسكانيها
مشيت لبيتي وسديت عليا
النعاس حلف هاد الليلة لا دار بيا
بديت كنفكر غير كيفاش كيدير حتى كيتقدا الشراب ويدخلو تال الدار ويشربو ويخرج الخاوي
بلا ما ندري تا وزة ما
فهمتش كيفاش ما لقيت حتى شي جواب نمحي به فضولي
الغد ليه قصدت الوالدة فلوقيتا لي با كان خارج
قلت لها واش با عاطيها للسكرة وانا ما فراسهاش
كانت عليها ولدي را
باك ملي كان صغير وبليتو هي هاديك
بقات كتعاود لي ومنها عرفت كيفاش كيتقضى الشراب
ولي موحال واش غادا طيح على
البال لشي حد منكم
بحكم ان الوالد فقيه ما يمكنش يمشي ويتقدا لراسو
وضروري خاص شي حد ولا يجيب ليه السخرات تا للدار
وهاد اللعيبة بحد داتها فيها ريسك كبير
حيت اي واحد يقدر يشوف داك السيد داخل بميكة وخارج بلا بيها
السكايرية كيعرفو بعضياتهم
من الطيارة يقلعوك يلاه جاي من البيسري ولا تلقى شي واحد شافك تما
والطريقة لي كان كيدير الوالد خطيرة
عندنا واحد الجار سميتو السي علي
هاد السيد عشيرة الوالد من الصغر
الحومة كاملة كتعرفو كيطاسي
ولكن ما عمرك غتشوفوه سكران
يبان ليك هاز قريعات وداخل لدارو
هاد السي علي دارو لاصقة مع دارنا
وهو اللي كيتقدا للوالد
ولكن ما كيدخلش ليه الطاسة من الباب
نهار لي كيبغي يشرب فيه با كيدير مع سي علي مع طناش د الليل
فاش كتوصل الوقيتة كيمشي با للكوزينة
كيدفع التلاجة لي داير ليها الروايض
مورا الحيط كتلقى واحد التقبة كبيرة سادة بواحد الجفاف
من تما كيدوز ليه السي علي البيرات كاملين من دارو بلا ما يسيق تا حد الخبار
وهاد السر هذا ما كان كيعرفو تا حد من غير تلاتة د الناس
با ومي والسي علي
لي كان عايش راسو فديك الدار
وفهاد النهار هدا تزاديت عليهم حتى انا
ودابا را تزاديتو حتى نتوما
فاللول خربقنا هادشي حيت ماعمري كنت كانتسنى با يكون كايطاسي
التقية ديال الجامع كيصليو بالناس خمسة د المرات في النهار وكيضرب البيرة بالليل
ما كدخلش للراس
كان خصني بزاف ديال الوقت باش نتقبل هاد اللعيبة
شحال من بعد عاد
مبقيتش كنحكم على الناس بشنو كيديرو فحياتهم ولا شنو لي خدامين بيهم
حياتك الشخصية والقناعات ديالك ما كيهمونيش
كيفاش كتعامل معايا اللي كيخلي عندي عليك انطباع زوين ولا خايب
والوالد ديالي عارفو راجل طيب
داكشي علاش غادي نتبتها ليكم دابا نيت
وبديك اللي حطيناها فالجنب باش نرجعو ليها
هاد النهار هاداك انا هو اليوم اللي دوزت فيه اخر مادة فالامتحان دالباك
دخلت للدار عيان جبدت عليها تا وصلات ديك الستة فقت
خرجت درت قهيوة فاش دخلت بالليل لقيت الوالد كيتسناني
هنا فاش غادي يقولي ديك الجملة الشهيرة ديالو
دخل وسط معاك داك البابا
دخلت سديت الباب وقالي ريح ريحتو
كنتسنى غير فوقاش غادي يكسيري ويبدا يهلل
تا مي لي موالفا طاكي عليا بايتة اليوم عند واحد جارتنا مريضة
بدا الوالد كلامو قالي
هادشي لي غادي نقوليك اولدي راه
سنين وهو داير لي مطرقاه في الراس
ما طاح لي في البال راه بسببو كيطير لي النعاس
شحال وانا كنفكر فوقاش وكيفاش غادي
نوصل ليك هاد الهدرة
او تسنيتك حتى تكبر واه ها انت دابا تبارك الله را تمنطاشر عام راك راجل
كنسمع فهاد المقدمة وكنقول مع راسي واش كنحلم ولا
ولا با شبع بيرا وبدا كيتجرا عليا ولا شنو البلان
قاليه هادشي لي غادي نقوليك ما
بغا شي يسخطك علينا نتا را بعقلك او كتعرف توزن الحوايج
انا امك راه كانت عندنا بنت قبل ما تزاد نتا
سميتها خديجة تولدات في الف وتسعمية واثنين وسبعين
وفاش دارت سبعطاشر عام خطبها واحد السيد بغاتو وتزوجو
لكن مدة تا مورا عامرة
كانت حاملة وفالليلة اللي ولدت توفات بالحر دالوجع
الولد اه الولد اللي تزاد فهاد الليلة را هو نتاع ولدي
مك الحقيقية راها بنتي
انا راه جدك ومك لي رباتك راها جداتك
باك الحقيقي راه
مبغاش يشوف فيك تا الشوفة فاش تزاديتينا
لا هو لا فاميلتو
ناضت مو خطبات ليه من العزايا سيمانة ما كاملاش تزوج
نهار العزو قال ليا ديو معاكم الدري انا
معندي من ما عندي ما ندير بقاتل مو
نتا ا ولدي را غنهزك واخا يبقى فيا عرق واحد كيضربك
هادي اخر حاجة سمعت قبل ما
ندخل فواحد ما عندو تا علاقة بهاد الحياة ما
وما عندو تا علاقة حتى بالموت
شنو هو ما ما نعرف
يمكن شي سور بحال الأعراف كاين بين الحياة والموت كيطلع ليه اي واحد كطيح ليه المكانة
بلاكة وتا اخوتي
خالي القواد فوريقة كميتها بلا ما نعيق في البداية د حياتي على الريق
شكون انا ومنين جيتو فيمن غادي نتيق
من هنا بدات حكايتي
ومن هنا غادي نبداو
هدا ما كان اخوتي
الله
