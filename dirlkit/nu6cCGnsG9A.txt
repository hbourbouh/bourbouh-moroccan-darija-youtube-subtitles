كان كاسيان الا بعدتي على الصداع والتبرزيط
دفعتي الضو ودرتيه بكاك غادي تكون درتي خير فراسك مشينا
فالوقت اللي قربلت انا والوالدة جعرت بلا قياس
وهزيت عليها جنوية
قالت لي غادي نشرح لك كلشي ولكن فديك اللحظة كنت عايش كيف شي ثور
الموس في يدي واديك اترعد
وحابس دموعي الى ينزلو وشاعلا فيا نارض الحقدة من الداخل
ما خليت لا ما تشرح
بقيت كنهلل عليها وبدات كتغوت حتى سخفات وطاحت للأرض
خرجت وخليتها زدتها هامضة من مور مردت الباب د البراكة مورايا
هبطت للواد لقيت شي براهش مقصرين كرة تما
خفت نقرب ليهم يبداو مطلعينها عليا
جيتي اولد القحبة
اجي تلعب معانا اولد
واش لقيتي باك ا ولد الهاربة ولا ما زال
ما كانوش كيهضرو معايا هاكا فالعادة
ولكن فهاد النهار حسيت بلي كلشي ولى عارف الحقيقة د مي وكاملين غادي يسبوني بها
وليت عريان قدام الناس ما عندي كيف نستر عورتي وخا لابس حوايجي
بعدت عليهم حتى ما بقى غوات لعبهم كيوصل لوداني
عطيهم التيساع كيف شي واحد عاط فيه الجدامة
ريحت فواحد الفلوكة مهرسة قبالت الواد
هاز فايدي الحجر او كنشير فالما
طاحت لي فبالي مي اللي خليتها مغيبة في البراكة بلا ما نخوي لها الما على وجهها
خفت غير لا تموت ونتسمى انا لي قاتلها
جاتني واحد العاطفة كدفعني باش نشدها جرية وحدة باش نفيقها
قاومت الفيض اللي حسيت به وانا سايب عيني في الواد
ما غنرجعش وما غاديش نصوفيها
الى بغات تموت غير تموت راه على حساب داكشي لي دارت كتستاهلو
نضت من فوق الفلوكة وتلاحيت في الواد بحوايجي
من مراد الواقعة بشي سيمانات
هضرات مي تقنعني بلي راها ماشي قحبة
وبلي با نيت هو با ديال بصح
كانت كتقولي راه كتشبه ليه
وتأكدت من هاد اللعيبة مزيان
بجوجنا عندنا واحد النيف عوج لتحت كيشوف فلرض
عاودات ليهم وقالت لي بلي جداتي ما وقفاتش على الزواج ديالها من با
وبلي بات تزوج بمي صحة على جدو
وهي تحلف حتى طلقو منا
بقات كتشجعو باش يتزوج عليها كل مرة كيمشي يزورها
كتغرق ليها الضواسا وكتختار عليه شي كدبات باش يكرها ومباقيش يدور بساحتها
زيد على هادشي جدا كانت كتصيفط عمتي بشي سحور وكدردرو ليها في البراكة
ولكن با كيفما قالت ليه كان راجل مزيان وكيبغيها
واخا مبلي بحال كاع قرانو
تا حد ما خطاتو علها فهاد الدنيا
شحال ما كانت مخبية مع العشرة كتبدا تبان
الزواج في الشرع عاطيه ربعة
ومي ما كانتش غادا تقبل على راسها تعصى الله عاد تزيد الشرع ديالو
تا النبي لي كنترجاوه شفاعتو راه كانوا عندو بزاف د العيالات لي تزوجهم على منا عائشة
عاودات لي مي كيفاش حتى تزوجت بالوالدة
قالت لي بلي كانت كتسكن في يعقوب المنصور عند عمتها
من نهار توفاو ليها الوالدين وهي معاها
واحد الصباح هاد العيد الكبير شي كيدبح وشي كيتسنى فالجزار يبان
وهنا فاش الوالد غادي يجي عندهم للدار باش يذبح عليهم
شافها بدمايات وشافتو
وعجبها من النظرة اللولة وعجباتو
من بعد جا بمو جا باش يخطبها
ولكن المرونات ليهم كلشي فاش عرفات بلي ولدها جاي يخطب واحد البنت لي يتيمة
وما عندها لا فلوس لا حباب
يالاه عندها عمتها وراجلها واحد خوها صغير
مت الوالد كانت باغا ولدها يتناسب مع شي فاميلة من العيون
خطى وحازق ما عندو لا ملاكات لا اراضي من غير ديك الحرفة ديال السلاخ اللي كيقضي بيها
ولكن امك كانت طماعة ما غادي يملي عينيها غير التراب وما غادي يكفيها غير القبر
شنو دار الوالد من مور مخصرات ليه مو كلشي فرتكو الجقلة
رجع بوحدو وخطب الوالدة فالسر
بلا خبار مو
البلان كان هو يتزوجو وغتبقى الوالدة فدار عمتها
وفاش غادي تحمل راه غادي يديها بكرشها منفوخة
ديك الساعة مغادي يبقى عند مو متقول مزال
وداكشي لي دار
زوجو ولا كيزورها مرة فالسيمانة
كيدوز معاها الليلة والغد ليه كيزيد فحالو
بقا البروكرام غادي هاكا حتى حملات بيا مي في الشهر الرابع ولا الخامس
هو يجيبها مع الوالد للحومة بالرزمة دحوايجها
هنا شعلات النيران في الداخل د جدة
ما تسرطاتش ليها يجيب ولدها ديك خيتي اللي ما قبلاتش عليها
بدات كتنشر فالإشاعات بين الناس
كتقوليهم بلي ولدها تزوج بمرا ما عندها لا اصل ولا معدن
جايبة من برارك دوك لي مكيتسماوش كرشها تا لفمها ممعروفش تا شكون مولاها
بقات مي كتستف لي الأدلة حتى بان لي كلامها معقول
تكالميت والكلام لي سمعت فبراكة جدة نسيتو
وليت كنقيس نيفي وكنبقى نشوف فالمراية
كنقارنو بنيف با وكنزيد نتأكد بلي راني ولدو ديال بصح
عرفت من مورا هادشي بلي الأغلبية ديال الدراري ماواتهم جاو هربانين للحومة
ما كيعرفو لا باواتهم لا والو
منو ملي كان عايش مع راجل عند بالو بلي هو باه
ومنهم اللي كان عايش غير مع مو بوحدها
كاين لي مو مزال كتسكن عند شي باطرونة
كيخرج شي برهوش من براكة القوادة يلعب معانا
وحتى هو كان تيسب الدراري بولاد القحاب قبل ما يسبوه
كاين دراري خرين ماشي غير مكيعرفوش باواتهم الحقيقيين
هادو ما كيعرفوش حتى ماواتهم ديال بصح
كتربي غي شي قحبة من مور ما كتموت مو في الولادة
ولا كتخلي مو مقمط في براكة الباطرونة وكتهرب عليه
ومنهم كاع لي كتربي شي طلابة وكتسعى به في البيبان دالجوامع
انا كنت خارج من هاد المعادلة
فاش تأكدت بلي مي هي مي
وبا هو با
رجعت لي الحياة على طبيعتها
بقيت قريب من مي وزادت المعزة ديالها عندي بزاف
الوالد ما كنتش مديها فيه حيت تا هو ما كانش مسوق لينا
ولا كيغيب علينا قليل فاش كنشوفوه
من داك النهار اللي جاب فيه مراتو التالتة حافظة للدار عندنا
دازت شهر وهو يردها للسلا
ولا كيسكن هو وياها فواحد الكاريان تما
مرة فشحال عاد كيبان عندنا
زاد عندو وليد سماه جلال
ولكن توفى عليه بوحمرون فصغرو
زيد عليها طلق مراتو التانية لي معمري شفتها ولا عرفت سميتها
الوالد بقا ديما مرتبط بجدة كيزورها القليلة مرة وحدة في الشهر وفي ايدو قفة
وكانت هادي هي الفرصة فاش كيجي عندنا تا حنا الغد ليه
وتا حنا كيجيب لينا مع ديك القفة
غير هو ما كيكون فيها والو
كواها فدار مو جايبها معاك اتصفر
كيبات عدنا وكيقضي غرضو
وكيزيد فحالو قبل من الفجر باش يدرك السوق
كيشدها من الحومة عندنا تا لسلا على رجليه
كيدوز من القنطرة والضلمة مزال طايحة
بقى على هاد الحال تال
واحد النهار وتلقاو ليه شي قطاطا هي
قابلهم بلي ديك القفة عامرة بالفلوس
غالقاو فيها غير الماتيريال د السليخ وسبسي وخنيشات الكيف
وليد لقاو الناس مليوح في القنطرة وسط ضايع ديال الدمايات
دايرين بيه ماسو وسبسيه ومغطيين ليه وجهو بديك القفة
هادشي لي وقع مغادي نسيقو ليه الخبار حتى غادي دوز كتر من خمس شهور
شبع موت ديك الساعة وقبر ونشف
بكات عليه مي
شقات حوايجها وندبات وجهها
اصلا دموعها غير سامرين مرشفانها
ديما كتسنى شي حاجة طيحهم لهيها بالحرقة
زرت القبر ديال با شحال من مرة انا ومي
كانت ديما كتسقيه بالما وتحيد منو الزبل والشوك اللي تما
كتريح حداها ودوي معاها بحال الى كيسمعها
ادعي ليه بالرحمة والمغفرة وهي كتشوف فداك الشهادة
لي مكتوبة فيه المكي سلاخ
والتاريخ فاش توفى
من بعد كتبقى تلومو على شي حوايج دارهم
كتختمها بشي بكية فاعلة تاركا
كنت كنجي معاها كنبقى
قابل الناس الاخرين اللي جايين يزورو
ودوك الطلابا اللي حالتهم قود من الموتى
كتشري لي مي حمص كمون من باب الخميس
وما كنرجعوش من القنطرة د سلة
كنقطعو بالفلايك غير باش نتفاداو وندوزو من المكان لي طاحت فيه الروح د با
كندخلو للساحة ديال الدار غينتساراحو شوية
مي كتبقى شادة لحديت مع شي عيالات طالعة ليهم الدنيا فالراس بحالها
وانا كنبقى نتأمل في الصومعة د حسان لي كيقولو بلي شي زلزال هو لي طير ليها نصها
موراها كنكملو طريقنا تا لشالة وكنهبطو من الصانية تا للدخلة د البرارك
كانت هادي هي المسألة الوحيدة لي كتكون عندي خارج الحومة
ولا هاد الزيارة ديال القبر طبا كتعني لي غير الدوران والتفواج وحمص كامون
فاش كبرت شوية ولى هاد الجنوية مكتخطانيش
كنكريسي فعباد الله او كنتهلا فلواليدة
كان شفار ونجيب ليها خضرا اللحم فاكية وكنكسيها
كنعطيها الفلوس بزايد غير باش نعوضها على ليام د القهرة والزلط لي دازو عليها
ولكن واخا هادشي كاملو ماكانتش فرحانة
كانت جايبة الخبار بلي
خرجت من المدرسة وليت شاد واحد الطريق عوجة
كان تيبان ليها بلي عاقبتي غادا تكون بحال خالي ولا كف صكاع
حاولت شحال من مرة تردني للطريق وتنصحني
ولكن فات الفوت على هادشي
زراعة الشوك نبتات وتفتحات وطلع وغمنا شواك ماضين
كانت ديما كتقولي فوت عليك ديك الطريق راني ما باغا منك لا فلوس لا والو
باك غير نتا باك غير نتا
ولا مشاو تا شدوك ولا قتلوك را غادا تكون هي اللخرة عليا فهاد الدنيا
خوف دمي عليا صيفطها للقبر قبل كاع ما تشوف عاقبتي كيدايرة
فاش ماتت ما بقات كتعني لي الحومة تا لعبة
لا هي لا ناسا لا القوادا لي فيها
مي هي الوحيدة لي كانت كتربطني بالحياة وسط هاد الزبالة
قبل ما توفى الوالدة عرفت
الحقيقة ديالها من عند صاحبي عبد الرحمان
طلع با ماشي هو با
وطلعات هي قحبة
كاع داك الفيلم لي عاودات لي على زواجها وديك الخطبة ودار عمتها غير سلوقيات
اخترعتها من دماغها غير باش نتكالمو
انعاود ليكم كيفاش حتى عرفت هاد البلان
انت مريح انا وعبد الرحمان مدورين واحد الجوان بيناتنا حتى بدا كيبكي لي و كيتنخصص كيف شي مرض
كانت هادي اول مرة كنشوف دموعو نازلين
حاولت نفهم شنو طاري ليه ولكن شداتو نوبة د البكى بالدقايق
شاف فيا بعينين حمرين وبدا كيدوي بصوت مهرس وكلام مقطع
قال لي مي ومك دازت عليهم ديال بصح ا مراد
وتا حنا بجوج انا وياك مقطر لينا نعانيو كتر من النوم
فاللول ما فهمتش
شنو قصد بهاد الهضرة ديال
جاني غير كيخرف حيتاش السكر كتر من القياس
هنا كنخويو جوج د الكيسان د الروج
ولكن اعبد الرحمان كان تيجر القرعة كيزيد يشرب من فمها حتى خواها
وهو يقول لي
مي قحبة ومك قحبة وما عندنا كيف نبدلو هادشي
وخا نشربو واد كامل ديال الروج
خديت ليه ديك القرعة
شديتها من عنقها وخبطتها مع لرض حتى تهرساتو
بقا النص ديالها فايدي
جريتو من كتفو حتى وقفو وحطيت ليه النص د القرعة على كرشو
وانا نغوت ليه فوجهو
شنو قلتي اولد ساليام القحبة
دوي على مك وخلي مي في التيقار ولا غادي نجبد لك مصارنك بهاد القرعة
هاد الغوتة فيقاتو
وحتى انا حسيت بلي طارت لي
حنا راسو وقالي
ضربها مراد ايلا بغيتي
مشرق ليك عرفتي هانية والله ما نهز عليك ايدي بالرب
انت عارفني كنحسبك كتر من خويا
شبعت فيه سبانة مزيان وهو يجاوبني مبرد
اسمحي لي ا مراد راه ما كاينش شي صحاب اللي ما فخبارك والو
بقيت كنهلل عليه تما حتى دخل رشيد بغا يحيد لي القرعة من ايدي
دفعتو وشيرت بها على الراس د عبد رحمانة
قاردة بإيده وجات فيها وطاحت للأرض
جبدت الجنوية وتميت غادي قاصد عبد الرحمان
وقف لي رشيد في طريقي وقال لي
لكنتي غادي ضرب عبد الرحيم غانضربني انا لول
يلاه ضرب بقيت جامد بلاصتي وكنشوف فاليد عبد الرحمن بالدمايات
رديت الجنوية لبلاصتها وهبطت قهودت فحالي ونا ناوي نقتل اي واحد غادي يجي فطريقي
تبعني رشيد وجريت عليه
ما باغي نشوف حد باغي نبقى بوحدي
هبط للواد ومن زهري ما تعرض ليه حد وما وقفت على حد
فهمت بلي ديك الكعية لي درت عليها عبد الرحيم ماشي
ماشي هو السباب فيها
ولكن شي حاجة عندي لداخل كانت
كتقوليه بلي باك را ماشي هو هداك
من نهار سمعت جدا شنو كانت غتقول
على ما كنت كنحس بتا حاجة لجيهتو ورا القبر لي مدفون فيه
ميقدرات تقنع عقلي ولكن روحي لا
كنت عارف الحقيقة وكنحس بها
ولكن ما كنتش واجد باش نسمعها
عبد الرحمان كان تيصحاب لي بلي راني عارف كلشي
حوايج بحال هادو شحال ما تخباو كيبانو مع الوقت
ولكن باش تجيني من عند عبد الرحمان
هادشي كيعني بلي الهضرة د مي كانت غير كدوب
رجعت لبراكتنا لقيت مي ما زالا
فايقة بحال الى قلبها علمها بشي حاجة
سولاتني واش تعشيت وقلت ليها اه
شمات ريحة الشراف مي قالت لي شاد الريحة مراد
قلت لها والو امي
تفاديت نشوف ليها فعينيها
جريتها من راسها باش نبوسها وعنقاتني وبدات كتبكي
تيخلي عليك الطريق المصايبة مراد
را نتا راس مالي فهاد الدنيا الى مشات
تا وقعات ليك شي حاجة را ما غادي نعيش موراك تا نهار واحد
قلت لها ما كاين والو امي بلا ما تبرزطي راسك معايا
انسي باش ترتاحي راك مريضة
انا مبغاش يجيني النعاس ديك الليلة
وليت كنشوف الحوايج بعيون جديدة
حسيت بقلبي تجمد او قصاح مزيان
واللي تواجد باش ندير اي حاجة
ماشي غير با لي ما بقاش با
ولكن ولات حتى جدة وعماتي وعمامي هاكاك
وحتى انا وليت ماشي هو انا
با الحقيقي ما كيعرفو تا واحد
تا من مي براسها ما غاديش تكون عارفاه
عيات ومرضات وولات شادة غير الفراش
ولا كيبان ليه بلي سبابها فهاد المرضى
وخفالا نعرف الحقيقة كاملة شي نهار
الغد ليه بقيت غير في الدار وما خرجتش
النهار اللي موراه تلاقيت مع عبد الرحمان
عنقتو وطلبت منو السماحة
ريحنا وقلت ليه شوف
غادي تعاودليه قاع داكشي لي عارف بالتفاصيل
حكى لي كاع داكشي اللي حكات ليه مو سالمة على مي
وقبل مايسالي وقفتو وقلت ليه صافي غير حبس
حسيت بلي مبقات تا معنى لهاد الخبير كامل
وبلي العالم كولو ولد القحبة
وبلي الكلمة تا هي ما عند جد باباها تا شي معنى
الفلوس هي الشريفة العفيفة الوحيدة لي كيتيقو فشرفها كاع الرجال
الى خصني نجري موراها ونطيح عليها فينما كانت
بديت كنضحك وهو يشوف فيا عبد الرحمان مفاهم والو
قاليه واش انا كنعاود ليك على ماواتنا لي كانوا قحاب ونتا كتكرسخ بالضحك
شنو اللي كيضحك فهادشي
قلت ليها واش نتا كنتي كتسنى ربيعة العدوية هي اللي غادا تولدك وسط هاد الحومة المعفنة
نتمنى من الله غير ما يكونش العربي الفرناتشي كان تيقصر فبرارك القوادات
اما بلا شك غادي نطلعو انا وياك ورشيد قول هادو بتلاتة
فديك الليلة كانت السهرة على حساب رشيد
كنضبر على مصيريف صحيح معرفنا منين جابو
هز دوك الفلوس وقال لينا
هاد السيمانة كاملة
ما كلتكم شرابكم حشيشكم وقصارتكم على حساب يا مساخط الوالدين
غادي نبقاو نطاصيو تيعاود يبان محمد الخامس في القمر
وكتر من هادشي
هاد الليلة غادي نعرض عليكم البرارك د القوادات على حسابي
كونوا غير رجال او بينوا لي
غير سمعنا هاد العراضة شعلات فينا العافية
ولينا باغين نضربو الحديد ماحدو سخون
داكشي لي درناه فديك الليلة
هادو هوما عشراني وهادشي لي داز علينا وفديك الحومة العين حلينا
داز عليا دابا خمس سنين وتلت شهور
بهاد الحبس ومازال ماقدرت نهرب
هاني مليوح دابا في الكاشو
ولكن كنعيش كل نهار جديد
هنا بقلب ضرباتو معلقين
بحالا غادي نهرب من هنا لدقيقة
كتفكرو فلهروب كتسمى هربان وخا مزال في الحبس
الهروب ماشي هو تحط رجليك برا الحيوط د الحبس صافي
يكفيك غير تاخد القرار باش تهرب صافي راك غادي تاخد شرف د الهربانين
غادي يخصك غير شوية د الوقت
يقدر يكون نهار ولا عام ولا
حياتك كاملة اللي كيموت في الحبس وهو كيخطط للهروب
ماشي بحال اللي كيموت فالحبس ولا حتى فالحرية وما ناويش يهرب
اللي كيموت وهو كيحاول يهرب من حبس صغير بحال هدا
ولا من الحبس الكبير اللي على برا
راه كيتسمى حر
انا خديت قرار باش نهرب من هاد الحبس
كيفما خديتوه من قبل باش نهرب من ديك الحومة
عبد الرحمان او رشيد تقتلو
ما وصلنا لعكراش داك النهار
ما دبرنا فرزيق وما نقزناش سورة الأعراف لي بين الجنة والنار
فخمس سنين كاملة اللي دوزت فهاد الحبس الفكرة دالهروب ما كتحيدش ليه من بالي
حاولت باش نهرب ولكن فشلت فيها شي ستة د المرات
وهادشي زاد عقد عليا الحالة
الكارديانات ولاو قانين عليا ورادين البال معايا
الحياة هنا عامرة بوجوه الشرع ومساخط الوالدين
كاع الدراري د العصابات كتلقاهم هنا
ولكن القانون د الحبس قانون اخر
وحساباتو حسابات اخرى
باش تبقى حي هنا لخمس سنين راه مساهلاش
لا هنا في الحبس ولا حتى في الحومة عندنا
واخا هاد الريسك كامل
قدرت نضمن بلاصتي بين المحابسية
ديما على الحيط
فلخر تيبقاو دوك المساخط الوالدين كلا وبلانو
اللي بغا يدبر على مصيريف كيكريسي فعباد الله
اللي شت شي درية صحة باغي يشرجمها
كاين لي طايح كتر من بطانة
وكاين منهم لي دافع على راسو
هادو كاملين حلوا عينيهم لقاو راسهم فسيلونات مسدودين عينيهم
فيهم اللي غتسالى المدة ديالو
فيهم اللي ما عمرو غادي يشوف النور على برا
ماركات بلاشك جلايخ
ولي دابا كيبان لي بلي البشر كاملين جلايخ
ماشي غير انا ورشيد وعبد الرحمان والعصابات د الصحراوة والعصابات الشعبة وناس الحومة
جمع البشر كاملين في قفة وحدة وكتب عليها جلاخات
هادي هي الحقيقة
وبنادم عاد ما كيزيد يتبت هاد القضية فكل نهار كطلع فيه الشمش
الى ما تبتاتش ليك نفسك را هادشي غادي يتبتوه ليك الناس لي قراب ليك
ومن بعد غادي تبتو ليك العالم كامل
عطي لراسك غير الوقت وغادي تأكد مزيان من هادشي
العالم عامر بالمهندسين
الأطباء العلماء مالين الحكمة والفقها
الناس الدراوش كيديرو الخير وداخلين سوق راسهم
ولكن العالم من شحال هادي هو شاد الطريق د الهاوية
وغادي وتيقرب ليها نهار على نهار وعادي حتمية
صراحة ما نادم على تا حاجة من داكشي لي درت
لي كيهمني دابا هو كيف ندبر على ماكلتي
كمايتي وحشيشي ونحمي راسي من شي ضربة د الغدر
هادشي كاملو غير
باش نبقى عايش ويجي النهار اللي غادي نهرب فيه من هنا
بزاف دلعيبات كانوا واقعين في العالم
ولكن ما كنتش مسوق ليهم
كوارث في الراديو والتلفزة ما كيتقاضاوش
انا كنت مدايها غير فبلاناتي
برزط مع شي ضرسة كضرني فاش كيكونو داويين على شي زلزال
كنقلب كيف ندبر على شي كارو وهوما داويين على شي تقيلة فشي بلاد
وكنفكر في الهروب فاش كيكونو داويين على الحروب
الزلزال مكانش غادي لي صداع الضرسة
انقلاب مغاديش يعطيني فلوس القارو فاش غادي نبغي نتكيف
حتى الحروب ما عمرها غادا تعاوني على لاروب
الخبار دالعالم كامل ماقدراتش تبدل تا ذرة من حياتي
مي عاشت حياتها كاملة في القهرة
او ما قدراتش ديك الاختراعات دالعالم
والهندسة ديالو والتكنولوجيا لي وصل ليها
القوانين والأديان والصلوات
الحروب والبراكن والكوارث اللي فيها
هادشي كامل مقدرش يمسح تا نهار من القهرة د مي
انا براسي ما كنتش نقدر
ما بيدي حيله
بزاف دالناس عاشوا عندنا فالحومة بلا ما يحطوا رجليهم فالحبس
منهم كاع لي ولا طبيب
ولا بوليسي ولا حتى وزير
خرجوا من الحومة بلا ما يدخلوا مع تا شي عصابة عندنا
ولاو داخلين في العصابة ديال الدولة
نسمحو فالحومة وتنكرو الما داز عليهم فيها
وهادشي لي كنت غادي ندير حتى انا كون دبرت فباركو د الصيد وسكنت ف حي الرياض
يا اما نولي في العصابة ديال الدولة
يا اما نكون عدو ديالا وديال قاع الدول في العالم
كنعرف لا قانون لا دول لا حكام لا وزرا لا احزاب لا فقهة
الحاجة الوحيدة لي كنعرف هي فلوسي فوق الطابلة
على ود قاع داكشي لي مشى ليه وقاع داكشي لي واجد باش نخسرو
لوسي لي مغاديش نسعاهم
غادي نوصل ليهم صحة تا لآخر ضربة فدقات قلبي
يا اما هاكا
يا اما نوصل على عبد الرحمان ورشيد لاخرة
لي غادي يكونوا جامعين دابا فلوس صحيحة وكيتسناوني
غادي نسكرو تما ونتزوجو الحورية عاد وتزادو علينا وليدات بلا ما نشيخو
ان الوقت الكافي وماغاديش يقدرو البوليس يقتلونا
غدير باش تقتل ميت اصلا
القانون لي ساري في الحبس ماشي هو لي ساري في الحومة
ماشي ضروري تكون كتعرف تقرا الكتوبة
لي خصك تكون كطير فيه هو تقرا الوشامات لي مطلية بها الضهور والسدور والدرعان
تعرف تقرا الملامح ديال دوك وجوه الشرع وشوفاتهم والغدر لي واجدين ليه
عصرت الزيت من بنادم
والعالم كامل وغادي تلقاها طالعة فوجهو هاد المساخط
الحقيقة منفوظة من الخبار
دوزت شحال من بلوك وشحال من كاشو هنايا
كنتلاقى مع المئات دالوجوه الموسخة كل نهار
كدوروبيا وكندور بيهم
كلها كيغدر فينا لاخر
وكل كيخشي لاخر كروشيات ولا كيحل ليه الحمولة جات الفرصة
من فوق هادشي كنتقاسمو بيناتنا الكارو والحشيش الماكلة والذكريات
عبد الرزاق اللي قتلنا عليه مو وخوه وناس اخرين من فاميلتو
وصل هنا للحبس هادي عام ونص
ومايمكنش نوليو صحاب حيتاش تا هو حرق لينا براكتنا وقتل رشيد
باش شفتو اول مرة فالكور د الحبس فار لي دمي
بغيت نقصدو ونخلي داري عشتو
هو السبب فهادشي كامل لي جرا لي
من مور جوج سيمانات حولوه للبلوك عندي
كنا بجوج حاقدين على بعضياتنا
غير سدو علينا الباب نضت صبيتو وقلت ليه
لا كتي راجل نوض نفاريوها بيناتنا بلا ما يدخل تا واحد
مشيت لجهتو وتخارينا كيف شي كلاب جا هنا
ضربها فيا وضربها فيه
سال دمي من نيفي وفمي وسال ليه دمو كيفي
كان ضروري من هاد المطايفة باش كلها يخوي ديك الحقدة اللي عندو لداخل ويتكالما
كنت كنضرب باش نقتلو ماشي باش نربحو
وتا هو بهاد الطريقة كان خدام
كروشيات والركيل العضان والدفيع ونطيح بالريوسة
بقينا هاكا حتى طغى علينا العيا وكليناها فدارتنا
ولينا غير كنشيرو بالعرض البطيء فينما جات
كامل تهز بالغوات والتشجيعات والتكرشيخ بالضحك
شوية جاو الكارديانات بالهراوات فيديهم
را تكون مجمع وداونا للكاشون وعبد الرزاق رماو كل واحد فينا بوحدو
مبقيتش شفتو من ديك النهار حتى دازت سبع شهور وتصاطحنا عاوتاني
ولكن هاد المرة ماشي باش نضايفو
ولكن باش نوليو صحاب
كان ولد حومتي كنعرفو وكيعرفني مزيان
كيفهمني وكنفهمو وماربحت من صداعي معاه غير جوج د الصنات مهرسينو
بان لي بلي غادي نحتاجو وغادي يحتاجني في البلان لي كنوجد ليه دلهروب
واخا كنت داير ولكن
قلت غنخلي دوك الحسابات في الجنب على ود الخطة
مهروب مهم عندي كتر من هاد الصداعات
ولا قتلت عبد الرزاق ما غادي يرجع لي لا عبد رحمان ولا رشيد
الحاصول قلت ليه راني ناوي على الهروب وعجباتو الفكرة
خاصة انه مضروب بالمؤبد
كان هو الوحيد لي قلت ليه هاد البلان
مكنقدر نقولو لتا واحد حيت العطايا غير مشتتين في الحبس
اي واحد يقدر يبيعك غير بكماية لا تحنسر
من قبل كنت كنفكر بوحدي وكنفشل بوحدي
دابا وليت كنفكر انا وعبد الرزاق وكندبرو شغالنا بجوج
كنحمي ظهرو وكيحمي لي ظهري
كنتقاسمو الماكلة والقارو والحشيش
ولا عبد الرزاق تقريبا في المكانة ديال رشيد وعبد الرحمان بالنسبة لي
فهمت بلي ما نقدر نتفاهم مع تا واحد من غير لا كان ولد حومتي
الحاصول قاع الخطط لي فكرنا فيهم بانو لينا غادي يفشلو ماقنعوناش
ولكن فاللخر بان لينا الضو فواحد البلان
ندبرو فشوية د ليصانص وغنشعلو العافية في الحبس
فكرة ديال الحماق ولكن كانت احسن من كاع داكشي لي طاح لينا في البال من قبل
كاين بزاف د الكاميوات كيجيو في الحبس عندهم
وكاين حتى المعمل اللي عندنا ضروري غادي نلقاو فيه
باش نطبقو هاد الخطة كان خصنا نجيشو معانا محابسية كتار باش نجح لينا
خاص تشعل العافية على غفلة ونضربو قاع الحسابات دلكارديانات في الزيرو ونخلطو ليهم الوراق
الخطة كانت مضبة وتقدر تقول عليها تا ما كاين الخاوة فاشلة
ولكن كانت كتجرنا باش نجربوها ما خاسرين والو
دزنا للتنفيد اول حاجة بدينا بها ندبرو الحابسية لي غادي يعاونونا
وهادي هي اصعب خطوة
صعاب من نضبرو فالبادز والهروب
حاولنا نجمعو عشرة د المحابسية
ولكن قدرنا ندبرو غير فتلاتة
مقلناش ليهم القضية فيها العوافي والروينة
عطيناهم غير خطة مزورة باش نجربوهم واش غادي يوصلو الهضرة ولا لا
قلنا ليهم راه غادي نهجمو على الكارديانات مجموعين
لقيناهم تا هما عطشانين الهروب كتر منا
ما مشاو السر لتا واحد
دازو شهور طويلة وحكمو على عبد الرزاق فلستيناف بالمؤبد نيتو
ما دازت حتى عشر ايام حتى
جو رحلو لحبس اخر
فشلات لينا النص د الخطة بالمشيد عبد الرزاق
صيفطوني انا للكاشو فاش لقاو عندي سمطة ديال القرقوبي
مليوح هنا وكنتأمل بوحدي
دابا بقاو معايا غير تلاتة د المحابسية واجدين باش يهجمو على الكارديانات
بانت لي الفكرة احسن من الشعير دالعوافي في الحبس
غير هو خسى بنادم كثير بزاف
العدد ديال الكارديانات ديما كيكون قل من العدد ديال المحابسية
بعض المرات كيكون غير تلاتين تلتالاف ولا ربعالاف محابسي
ولكن المحابسي متيفكرش هاكا
او متيقارنش العدد د المحابسية بالعدد ديال الكارديانات
الحاجة لي كيدير هي كيقارن راسو هو بوحدو
العدد ديال الكارديانات
واحد تلاتين ما مسلكاش كيهز الراية البيضا وما كيبقاش يفكر فيها مرة اخرى
غادي تقدر تقنع الآلاف دالمحابسية بهاد الخطة
واخا راها فصالحهم كاملين وكتبان مضمونة
كيفما كيوقع على برا
شوية ديال الباليس كيحكمو حومة كاملة
وشوية ديال السياسيين كيحكموا شعب على قدو لسنين طويلة بلا مشاكل كبيرة
هادي هي الخطة
غادي نجمع شوية ديال الرفاق كيفما كان كيسميهم خالي
باش يولي العدد ديالنا كتر من الكارديانات غادي نفرقعوهم ونهربو
غادي تخبى في الولد جا ولا عكراش بينما داوى
موراه غادي نخرج نتقود من ديك الضاية ديال التقياب بالمرة
كلشي واضح ومرتب فدماغي دابا
خطة مامحتاجاش تكون ذكي ولا عبقري
غير شوية هاد الوقت باش نجمع العدد الكافي د المحابسية
نشوف الوقيتة لي كيكونو الكارديانات قلال
بحال في العيد الصغير ولا الكبير
وديك الساعة غادي نكونو واجدين باش نباركو اليوم
كنتمناو من صحابي د الحبس ميخويوش بيا
ويلا داروها غادي نعاود نخطط من جديد
نحفر شي بير ولا نقز الزور
ولا نتحول كاع للهوى ونتسرب من الشقات د الحيوطة
تزعديت غير باش نهرب
ومازال حي غير باش نديرو
لا دخلت معاكم فالتفاصيل د حياتي وحومتي وناسها
وراه غير باش نحطكم وسط القوادا لي رشقات فينا نيابة
كاين اللي غادا توصلو كاملة وكاين اللي غادي يشوف غير خيالة
كاين اللي غادي يلقى فجدورها طرف من حياتو وكاين اللي غادي يحمد الله اللي نجاه من ديابها
هنا كتسالي وما عنديش
باش نختم من غير نقوليكم
هذا ما كان اخوتي
طلعه انه      ثم
يا ستاي قفشتاري
انهم عذرا     عمري
وربي سامبري يا ستاي
عذرا يا ستار
وين ثم وجاي

