الا بعدتي على الصداع والتبرزيط
وطفعتي الضو ودرتي
غادي تكون درتي خير فراسك
مشينا    يكون           البلاصة اللي حنا فيها دابا غادي نعرفو من بعد بلي سميتها بير الجديد
المنظر اللي وصلنا فيه لهنا ما كان فيه ما يتشاف
جابورو مع شي مخازنية وفإديه التشكيلة ديال السوارت
قاليه تبعنا وهي تغوت عليه الوالدة
فين غادين بيه
بوروما جاوبها بالتاء حرف
حدو قالي يتبعني راه معندك مناش تخاف
ما عمري قدرت نحترم هاد خينا
ديما كنت داير من ديالو وداكشي لي مخبي لينا
قلت لها راه انت اللي ما عندك مناش تخاف
لي مدور بيك عصابة ديال المخازنية
شاف فيا وبتبسيمة تجي حد حاقد عليك بالمزيان
تجمعات الفاميلة ووقفات مي خواتاتي وحليمة وعاشورا فطريق بورو
عبد اللطيف مشى بعيد لدرجة انه شد ليه فرجليه
من اللي دار بوجهو وبان بلي ماحملش هاد اللقطة
ما عجبنيش الحال يتصور فدماغو بلي
راني محتاج بنات وولد صغير باش يدافعو عليا
كنت مقتنع بلي هاد الناس ضاربين الحساب لهاد الحرب النفسية لي نازلين علينا بها
وسط هاد الروينة بان الكولونيل
قالت ليه مي
فين غادين هادو بولد اكولونيل
قاليها راه بقا فيا الحال من جيهتكم
ولكن انا غير عسكري كينفد الأوامر
اللي كانت عندي هي نجيبكم لهنا
داكشي لي بقا مداخلش في التخصص ديالي
تيقي بيا فهادشي لي غادي نقول ليك
شتي كون جات عليا انا
وكنت بوحدي اللي مسؤول على هادشي كامل اللي واقع ليكم
كون كنتو اليوم
قبل من غدا فداركم لا نتي لا ولادك
قالت ليه امي
نشوف قوليهم يصلبوني انا ويعفيو على ولادي شنو بغاو عندهم؟
قال لها الكولونيل راه هادشي ما غاديش يدوم
غير كافحو وزيدوه فالصبر
مشى فحالو ما عمرنا بقينا شفناه من هاد النهار
داني بورو للسيلون ديالي وسد عليا
هاد السيلونات اللي لاحونا فيهم غارقين فالوسخ
وخا عندنا اللي خدينا من داكشي اللي دوزنا
ولكن هاد المرة كفس من داكشي لي فات
لايحينا فبركاصة فينما دورنا وجهنا ولا قسنا شي حاجة كتخلي فينا
الرطوبة خانقة والسقف بالما كيقطر
دوزت ليلتي اللولة هنا بوحدي
فاميلتيك ولاو فيه المجلي
الغد ليه فقت مع العشرة دالصباح
كان عندنا الحق في اليامات اللولة فهاد الحبس نتجمعو بيناتنا من العشرة ديال الصباح
تا للستة د العشية
البيبان ديال الستيلونات كيبقاو محلولين
قدرنا نستافدو من الوسيعة لي عندنا
الكارديانات قانين علينا
راه كيفلتوناش بعينيهم تا لحظة
كنا كنتناقشو فهاد المصيبة الجديدة لي صابتنا
والمسألة اللي شاغلة بالنا هي
فين حنا دابا
هاد الوقت كنا مازال ماعارفينش
تبازينا على الطيارات لي كدوز فوق ريوسنا باش
نقولو بلي مكان راه حنا بين الرباط وكازا
حيت هوما اللي فيهم مطارات يقدر يحط فيهم هاد العدد الكتير ديال الطيارات
وهاد اللقطة ديال
الطيارة كدوز فوق من راسنا
مخصنيش نفلتها باش ندوي على واحد اللعيبة
تخايل انت راسك
مشدودة محروم من بزاف د الحوايج واكلها في عظامك مهدود
لايحينك فالزبالة بلا شراجم والباب عليك مسدود
فاش كتشوف طيارة دايزة كتبدا تقول مع راسك
دابا هاد الناس اللي مسافرة محال كيعرفوا القيمة دالحرية اللي عندهم
فهاد اللحظة كل حاجة من الماضي كتعاود ترجع قدام عيني
صورة واضحة ما كتعرف القيمة د الحاجة حتى كطير من بين يديك
على مرة مرة مزيان يدير بنادم لحياتو
يخرج منا ويحطها قدامو
يدوزتي انت وهنا غادي يبان ليه شنو اللي عندو قيمة وشنو اللي غير معمر بلاصتو
لبقيت داوي فهاد الديطاي مغاديش نساها ليك
من اربعطاشر يوم اللولة لي دوزناها هنا
هجم علينا بورو وجمعتو
دكسونا كاملين في السيلون عندي
وحيدا لي ممعاناش هي مي
الا وافستيلون ديالها بوحدها
بقا كيسولني عبد اللطيف شنو بغاوها وعلاش فرقونا عليها؟
قلت ليه بلا ما تقلق
اغير غادي يهضرو معاه يمكن شي شخصية مهمة بغا يهضر معاها منو ليها
فرح خويا الصغير وقال لي
هيا غادي نخرجو
غادي نرجعو لدارنا ياك
ايوا اجي نتا جاوبو على هاد السؤال
عطات مليكة ايديها على خويا وطمناتو
السقي لتاحد ما حاول يجاوب عليها السؤال لي راه عبد اللطيف
ولكن سكينة هي لي قدرات تخفف عليه شوية باللعب
جبدات واحد جوج مونيكات وبقات مقصرة معاه
اللعب كيقدر يسحرو ويدير حيت ما بين القوادا لي عايشين وهاد الدري الصغير
فاش كنبقى نشوف فيه ملاهي بشي حاجة رافعاه من هاد العالم
كيبان لي كيفاش تيقدر الانسان يحول من الضعف ديالو قوة وسط مكان بحال هذا
حيدو الكاميرا من هنا ونديكم لفين واقعة
على برا بورو واللي معاه كانوا دايرين حملة ديال التفتيش
ما كيزقلو والو
لرض الحيوط والبيبان
طولو فهادشي بالصداع ومغبرين علينا ميبا تيخوفونا
باش سالاو جاو داوهم كاملين الا انا
هاد السيلون ديالي هادا والستة فاهيتو
طرقو القفولة وزادو فحالهم
هاد العملية دار عليها تقرير بالتفصيل وصيفطوه للرباط
الشهور كيدوزو وحنا شادين الهبطة للجحيم
بحال غادي وكيتكفس ولكن
كنحاولو على قد طاقتنا
نخبيو اي حاجة تقدر تنفعنا
حليمة وعاشوراء كانوا كيحرمو راسهم من الماكلة
باش يعطيونا داكشي لي جا فحقهم
السخاوة وسط العذاب لي عايشين
هادشي ما يمكن ليه غير يزيد يقربهم لقلوبنا
معززتو من عندنا مكتقدر بالمال
الطعام اللي محرومين منو خلا كل واحد فينا
يدوي بالسوايع على الالاف ديال الشهيوات اللي
قالت لي اضرب الى جا شي نهار وخرجناها من هنا
الطوفان ديال الماكلة اللي كانت خايل وعذب لينا المعداد ديالنا
ولكن رواحنا خدات منو للدمازوخية
في العشية ديال عيد الميلاد د الحسن الثاني
تفكرنا القصة ديال المحابسين لي رسم الصورة د الملك
واعفى على هاد الرسام اللي كان محكوم بالمؤبد حيت قتل مراتو بشاقور
خدينا قرار باش نخدمو بالوراق القليلة لي بقات عندنا ونرسمو فيها الملك وعائلتو
كملنا كلشي وطلبنا من بورو باش يصيفط الأمانة
فوق دوك الرسمات درنا معاهم برية
كنترجاو فيها الملك باش يحبس هاد العذاب لي صابنا
خمس سنين ونص وحنا كنعانيو من هاد الاعتقال القسري بلا محاكمة
بورول جارديانات بقاو كيتعجبو من داكشي لي رسمنا
تأثروا وعطاونا وعد باش يعاونونا فهاد المهمة لي باغين نديرو
ولكن غلطنا في التقدير
شهرين مور ما صيفطنا هاد الكادو
تقلب المعسكر كامل بالصوت ديال واحد الهليكوبتر حطات عندنا
كانت هادي اول مرة كيزورنا شي حد جاي في الطيارة
من هنا كيبان بلي غادي يكون شي حد مهم
قلنا مع راسنا بلي يمكن جا الفرج وغادي يطلقونا
وخا هكاك خبينا بالخف داكشي لي قدرنا
بقينا كنتسناو قلقانين ومتلهفين شي اشارة من على برا
وشي مرسول جايب خبار تصوفينا ولا
شتي مالك هاز في ايده واعصابها يخلي دار بونا
جعلنا بروج مع ثوب الحيرة باينة في وجوههم
جمعونا كاملين فسيلون ديال خواتاتي
وكيف العادة عزلو مي بوحدها فشومبرا ديالها
بقينا هابطين لرض كنحاولو نطلو من واحد الشقة في الباب
باش دازت عشرة ديال الدقايق
دخلوا شي ناس على الراس ديالهم واحد الكولونيل لابس
قصدوا الستيلون ديال الوالدة ودخل عندها داك السيد بوحدو
خرجو دوك التصاور لي كنا رسمنا وسول الوالدة
واش كتعرفي هاد الرسمات
قالت ليه مي
كنعرفهم واولادي اللي رسموها
قاليها شكون فيهم لي رسمها
وضحات ليه امي وبينات ليه كل وحدة من الاوراق اللي شاد فايديه شكون اللي يتكلف بيها
كولونيل مفهمش كيفاش وباينا مواد خدمنا
شرحات ليا مي ولكن داكشي مكانش كافي باش يمنعهم ينفدو داكشي لي جاو على قبلو
قبل ما يطير الكولونيل فحالو
عطا دلبورو باش يرجعو كل واحد فينا للسيلون ديالو
حبسو معانا كارديانات
وقالوا لينا غادي تعاودوا ترسموا داكشي اللي رسمتو من قبل. قدام عينينا
عطاونا وراق اقلام لي محتاجين باش نحطو داكشي كيف لي فات
بقى بورو غادي جايبين الشومبرات كيكونطرولي المتيحان
يقدر يكون طاح ليكم على بالكم السؤال ديال
علاش هادشي كامل
وعليه غادي نجاوب دابا
قد يغمى فيها انهم شكوا بلي دوك الرسمات ماشي ديالنا
وبلي شي حد من على برا هو اللي رسمهم باش يعاونا
دورو دار لي فجهدو باش يوفر لينا كاع داكشي لي خاصنا
حيت لا ما درناش بحال داكشي اللي فالوراق غادي ياكل هو نيت العصا
غادي يعرفو بلي طالقين لينا اللعب وما عازليناش على العالم كيفما عطيا
سالات المهمة وتصيفطوا اللوحات للرباط
داز الوقت وما صورنا تا لعبة من مراد القضية
والو تلطاش نوفمبر الف وتسعمية وسبعة وسبعين
دارونا واحد التفتيش اللي حرقوا لنا فيه بزاف من داكشي اللي كان كسابو
مشى كاع داكشي لي كنا مخبيين
ابقى عندنا تا كتاب واحد
لعابد عبد اللطيف لي شحال وانا كنصوبها عليه انا وسكينة من داك الوراق المندوخ
تا هي معقلوش عليها
الحاجة الوحيدة اللي قدرنا نسلتو
يا راديو بالحجر ديالو
رجعو لينا من حوايجنا غير داكشي الخفيف
داكشي د الصوف والتقيل كلشي تقطع
ستيلونات قرعو ليهم
خلاو لينا غير مخدة وبطانية وواحد الصنيدقة كنخدموها بحال الطابلة
تكيت ففراشي كنحاول نعس
ولكن مقدرتش بقوة ما راسي كيبقى يفكر
كنت عارف بلي حتى فاميلتي ليخرين غادي يكونوا كيديرو نفس الحاجة
فالظلمة الدامسة تحت الغطا كلشي كيلقى راسو قدام داتو
عديمن بين اصعب اللحظات
ولكن هي اللي فيها الدماغ كيتحرك كتر
فيها كتفرتك كلشي وكدقق فالتفاصيل د اي حاجة دازت ولا مزال جاية
في الغد ليه طرا فيلم جديد
افلام هنا مكيساليوش كلها ودقتوه كيدايرة
شي كيصلاك بمسمنية وشي بكري وشي كيكاويك
الحمام لي كان عندنا جبناه معانا فكرية
كانوا كيمشيو يجيو عمرهم هجرونا
ولكن هاد الصباح ملقيناش ليهم الأثر
بقى عبد اللطيف كيسول فيهم
قلنا ليه بلي غتكون شداتو من وقتها فشي بلاصة راه غادي يرجعو
موراها بيومين جا عندنا بورور ديالو
خرجونا من الشومبرات على برا
وقالينا راه الرباط سمحات ليكم باش تاكلو اللحم هاد اليامات
دفع لينا واحد قدامنا
لقينا فيها زورو وحمامة اخرى مدبوحين
تشوكينا وبقينا عا ساكتين
حاولت ندير ايدي على عين عبد اللطيف باش نداري عليه من هاد المنضر ولكن
مفلحتش فالمقصود هادشي لي داروه فصحابنا ودبحوهوم
قتلوا به حتى الطفولة لي فخوياها الصغير
ولينا فكل صباح كيعدبونا بشي جوج حمامات مدبوحين
دارو ليهم مساكن الإبادة غير حيتاش عزاز علينا
وهادشي معطلش خويا الصغير
واحد النهار كان عبد اللطيف كيلعب على برا
ما نعرف شنو وقع ليه وهو يطيح اللرض كاو
جريناه لعندو لقيناه مغيب
الزيت او بين دراعي او جرينا ديال البنات
حطيناها في الفراش وكلنا مصدومين. الدم ما بقاش كيجري في وجوهنا
حيدنا ليه حوايجو وبديت كنقلب فيه من راسو حتى لصبعان درجليه
نشوف واش كاين د شي عضة ولا قرصة ديال شي اسم
ما لقيت والو اخوتي
رفعت ليه جفانو ولقيت عينيه تابتين
قرصتو فبلايص صوصية بالمدارة حتى
حدا ماريا ما عمرنا دوزناها بحالها من قبل
الوجوه مليانة بالعذاب دايرة بخويا وكتفرج
الكلام معاك غتلقى فيه باش تعبر
بغينا نطلقو غوتة وحدة مجموعين فيها رواحنا كتحسر
هبطات مي وجها بإيديها وضربات راسها مع الحيط
كتنين وكتقول لا ربي لا ربي
حتى لهادي لا
هادشي بدا شاد الطريق ماتصلحش فهاد اللحظة
المهم دابا هو كيفاش نصوفيو عبد اللطيف
دفعتوهم كاملين على برا
قلت للبنات تكلفو نتوما غير بمي
وقلت لحليمة توجد ليا الحنة لي كنت مخبيها
قاديت عبد اللطيف على جنبو
كانت طالعة ليه السخانة بزاف
جبهتو كانت مندية وفمو ناشف مرغوي
وخيط ديال الطفال دايز ليه على حنكو
جابت حليمة واحد التخليطة ديال اتاي الحنة والملح
حاولت نجرب هادشي لعبد اللطيف بواحد تيجيو نقيتو
غرسوا ليه فمو وكبيت فيه التخليطة
دورت له خطا على كرشو وبديت كنضرب فيه
كنت خايف لا نهرس ليه شي ضلعة بقوة الضربة
ولكن فاللخر وصلنا لداكشي اللي بغينا
تقيا خويا عبد اللطيف
وسط داك التباوع لقينا شي حبات ديال الدوا
خدا عشرة ديال الحبات لي كنا خازنينهم لختي على قبل الحالات ديال الخطر
خصلات ليه مليكة داتو لي مزالا هامدة فلرض
وبقى مغيب ما فاق حتى الغد ليه
ما عمري نسا هاد الليلة اللي بقيت
راه شي بعيد على فاميلتي
مقدرتش نعس حيت كنعبد لطيف مزال ديك الساعة مغيب
قتلها تكون هادي هي الخرا ليه
سلا حياتو قبل ما تبدا
حيتاش وخا عاش من عمرو سنين
ولكن مازال كيف شي ميت ومازال ما خرجش للدنيا
عبد اللطيف بغا ينتاحر على قبلنا
فاش فاق قال لينا
را درت هادشي على قبلكم
كان تيسحابلي غادي يطلقوك هوما
مورا هاد النزلة لي دازت سالمة
دزنا لواحد السطاج اخر ديال العذاب
الليلة ديال ثلاثين ديسمبر الف وتسعمية وتمنية وسبعين
الوقت اللي ولات عندي عشرين عام
فرقوا ما بيناتنا في مرة
مبقاو كيخليونا نخرجو من الشومبرات ديالنا لا في الليل ولا في النهار
المهم ها عبد اللطيف
خواتاتي مع بعضياتهم
حليمة وعاشوراء بجوجات
وانا بوحدي ما معايا تا حد
ست سنين اللي دازت على الخطفة اللي دارو لينا من الرباط
وكل نهار كنا كنقولو راه
النار غادا تخمد غير نكافحو ونزيدو نصبرو
وفي كل مرة كيزيدو يوركو علينا كنحاولو نتكيفو مع الوضعية
ولكن فهاد الليلة هادي
اكتشفنا القاع ديال جهنم
فهاد النار هادا بدات المعركة ديال بصح
اول حاجة خصنا نكسبوها لجهتنا
يا نكونتروليو راسنا مزيان
باش تا حد ما يحماق بسباب هاد العزلة
وهادشي راه مساهلش
حيت الضربة بحال هادي كتجي فيك من مور السنين ديال الجوع وقلة الصحة
ايلا كانوا باللغة العربية كيقولو ليها
خرت قوانا وراه بالدارجة غادي نقول ليها خرات والدين مها الوقت على صحتنا
عانينا من كترة التباع والسخانة الرشفة اللي كيجيونا
بنادم كيغيب ما كيعرف
حيتاش مطاري ليه ولا شنو سميت المرض اللي فيه
الاسال ها لبواسر
الرية مدكدكة عظامنا مطحونين وسنانا مسوسين
كيتهرسو كأنواع ديال هلكوا لنا صباع رجلينا
شي كيدوز منو الدم وشي بلقيح كيسيلها
شي كيبرزطك دابا فاش كتسمعو
يقدر يعيشك كاع ولا يخليك تمشي فحالك وتخليني نبقى داوي
ولكن كيف الحال بلي عاش ودوز هادشي
سنانا كنا كنغسلوهم كيف القصعة غي بالتراب
والحاجة الوحيدة اللي كنا كنستعملوها كدوا هي الما والملحة
دازت ليامو خوكم فهاد السيلون معزول
لو نيت معايا نشكيلي حر الموس اللي واصل للعظم
كتجيني واحد الوقت لي كنتخنق وكنبغي نغوت
كنرش داتي بالما وكنبقى نضرب فراسي كيف
شي بوكسور كيسخن قبل من الكومبا
كنبقى ندور فشومبرا وسط الضلمة
كنطلق رجلي حتى كيفرعني لعيا
وراها كنتلاح فوق فراشي كنلهت وداتي بالعرقة مطلية
كنت كنحاول نتحرك يوميا باش نتقل من لي بها كضعاف ذاتي
نفس الروتين كيتعاود
الضجيج البعيد ديال الباب الكبير
خطوات كتقرب لعندي
يحطو ليه الماكلة وكيزيدو فحالهم
تا من الطواليط معنديش الحق نخرج ليها
كنقضي حاجتي غير فواحد
السطيلة كيخرجوها الكارديانات على برا
صداع السنان ما كان تا حاجة بحالو
وهاد القضية كتلقاها عند اغلبية الناس لي دوزو الحبس
وماشي اي حبس
كندوي على بحال هذا لي ما فيه لا طبيب لا فراملية لا دوا
كلما كليتها فصحتي كنحاول نخرج من ذاتي بدماغي
كنلقى شرايجمع فيها الظلمة
الليل كان مفركع ديال بصح
كنتكور على راسي باش ندفي رجلي لي كينملو
ولكن مكندفي والو حيت العزلة هي لي متلجاني
مكنقدرش عليها فاش كنبدا نتفكر
الناس اللي فتقادا ديالي
شنو غادي يكونو كيديرو دابا
من مراد السؤال مكنقدرش نجاوب
تا هادشي غادي يزيد يكمل على حالي
كندور الاتجاه لجهة الناس لي قريت ليهم او قاساو قبل مني
بحال الناس لي دوزو المعسكرات ديال النازية وفلخر قدرو يبقاو وحيدين
كل مرة كنقرب نغرق ولا كطلع ليا الدنيا فالراس
كانتفكرة هاد الناس
بقيت كنعاود هاد الجملة فراسي
شوف كيف نجاو هاد الناس من داكشي لي وقع ليهم
وقدروا يبنيو حياتهم من جديد
تا حنا نقدرو نديرو بحالهم نخرجو من هاد المصيبة لي حنا فيها
مدة كاملة اللي دوزنا كمحابسية
كانوا ناس من هاد النوع اللي قاساوه فالماضي
هما لي كيضويو لينا دروبنا بصبرهم فاش كندوقو من عدابهم
نرجع ليكم للبرد اللي ما عندوش غير اه داك الدور اللي كيفرقع بيه
ولكن كيجيب ليك حتى الجوع لي ميمكنش
مصارنك كتحس بيهم كيلعبو ديال التغرغير
فاش كنشرب عليهم الما باش نهدنهم
داكشي كلها كتبدا تفيبري
اللهم هاد الرجفة ولا الجوع
كنسي شوية على المعدة بهاد اللعيبة
ولكن ما كنتش نقدر ديما نضحك عليها
حيت الما اللي كيجي فالحقيقة قليل
ايطرو ونص فكل ربعة وعشرين ساعة
تبدا تقول مع راسك
مناش معجونة القلوب دهاد الناس لي لاحونا
العفن اللي مغطي الحيوط بقوة ما كتشوفو كل ثانية
كتبدا طلع منو لوحات فنية
وجوه غريبة ولكن حية
صراحة ولفتهم وبديت مرة مرة كنهضر معاهم
يقدر يجيكم هادشي فشكالة
ولكن را كون مادرتش هاكا موحال حتى واش تعرفو قصت فيه
ولا كيدير اللي طاح ليه على البال باش ما يهربش ليه عقلو
كنصوب الشخصيات لي في الحيوط وكنعطي لكل واحد سميتو
هذا رجل شارف حكيم بقيمتو
وهادي واحد البنت اللي ولات عندي عزيزة
ولها كنعبر على داكشي لي عندي فقلبي
ولي تحرمت منو ملي كانت عندي خمسطاشر عام
واحد الرتيلة اختارت السيلون ديالي باش تعيش فيه
مغاديش تخايلو شحال فرحاتني هاد القضية
وليت كندير معها المزيانة
كنصيد الدبان على قبلها وكنعطيه ليها
ولكن مطولاتش معايا
واحد النهار فقت مالقيتهاش
ومن زهري كان النمل موجود
كنهبط راسي حتى كيقربني فايقيس لرض
كنبقى مقابل داك ديال النمل شادين الصف كيضربو فتمارة
هازين شي لعيبة فوق ضهورهم وشادين بها الطريق
من طاقتهم خديت شوية
وبها قدرت نزيد نتحمل التقل اللي هاز فوق كتافي
من غيرها الضياف لي ضريفين لي كانوا كيزوروني مرة مرة
كانوا شي وحدين اخرين لي قباح شي شوية
واللي هوما الطوبات
بعض المرات كنكون مجبد في فراشي
تا كنحس بشي وحدة كتجري فوق مني
كنحاول ما نتحركش لا تكرش عليا بشي عضة دايزة ها الكلام
الواعرة فهادشي كامل
هي فاش كنحس برجليها الباردين فوق من وجهي
كنحبس انفاسي وكنخرج ايدي من تحت الغطا بشوايا
بضربة وحدة كنوزعها للقنت لاخر د شومبرا
وهنا كتبدا المطايفة
لي كندافع بها على ديالي بالضفار وتخراج دنياب
غالبا كتسالا بالدمايات
كلها جتها من دوك الطوبات لي قتلت كنحطها بين البيبان
السيلون عندي فيه باب ديال الخشب او موراه باب ديال الحديد
كاينة واحد الفتحة فالباب اللول
كنلوح منها دوك الطوبات
الكارديانات فكل مرة كيجيو كيلقاو شي جتات تزادت
ولكن ما كيديوهمش
شي لي خلا الريحة ديالو تزاد فوق
هاد العفن اللي اصلا مطلية به هاد البركاصة اللي عايش فيها
مع الوقت مبقيتش فصحتي مديها
ناض ليه واحد الكيس مقيح فحنكة قد البعويدة
بسبابو مبقيتش قادر ناكل ولا نتكلم
وليت كيف الجيفة
شعري مرون وذاتي نحيفة
تلت سنين هادي ما
بقيت شفت وجهي في المراية
معرفتش لاياش غادي نكون كنشبه
ولكن باليقين ماشي لبنادم
واحد النهار شفت صورتي معكوسة فواحد
طارو ديال نيدو مصدي
ايلا كنتو كتعرفو كازيمودو را هو لي لقيت
ويلا مكنتوش كتعرفو وقلبو عليه
المهم وجاي مخصر
منفوخ وكلو مخمش
لونو منقدرش نجيبو لاصق كيبان ليه غادي يكون مخلط ما بين الصفر والليموني
الزرق مغلوق وطشات بالموف
عرفت بلي لا ما فقستش ديك البوعويدة اللي فحنكي غادي نجيبها فراسي
دابا كتسمع فهادشي وشاد كوانك مرتاح
نعطيك واحد اللعيبة تبرزطك شي شوية باش نتلاح
مقارنتي حالك بحالي تلقى حالك بين حوال بحالي بارز
فكر فيها وشوف فين غادي تلقا راسك
كنتمنى كلشي يكون مزيان
هذا ما كان اخوتي
تهلاو ذلك
