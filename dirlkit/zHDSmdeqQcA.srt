1
00:00:00,000 --> 00:00:10,000
الا بعدتي على الصداع والتبرزيط

2
00:00:10,000 --> 00:00:20,000
وطفاتي الضو ودرتيها لقيتو غتكون درتي خير فراسك. فهمتيني

3
00:00:20,000 --> 00:01:16,850
فقت من النعاس وحليت عيني كيفما موالف كنحلهم كل نهار فحياتي من نهار تزاديت

4
00:01:16,950 --> 00:01:20,400
هو ولد ربعالاف السقف المقشر ديال الدار

5
00:01:20,800 --> 00:01:23,950
لي كنبقى نتأمل فيه فكل مرة كنفيق

6
00:01:24,350 --> 00:01:30,650
مرة كنشوف فيه الوجه ديال را مرة كتبان ليه فيه الخريطة د العالم

7
00:01:30,950 --> 00:01:34,300
بعض المرات لافقت مبوق كنلعب

8
00:01:34,450 --> 00:01:37,750
طرح ديال ضاما غير بعيني باسات

9
00:01:38,100 --> 00:01:41,400
وخطايا مانطة ديال النمر فيدال

10
00:01:41,750 --> 00:01:43,650
ضربات معايا سنين

11
00:01:43,950 --> 00:01:47,650
كتقطع كدقها الوالدة

12
00:01:48,050 --> 00:01:53,700
بقا داك النمر مرة كتخور ليه العين مرة كتير ليه الرجل مرة وذن

13
00:01:54,000 --> 00:01:57,650
حتى تمسخ ولى كيبان بحال المش

14
00:01:58,000 --> 00:02:01,950
ماشي غير الترقاع ديال المانطا اللي ردوها هكاك

15
00:02:02,250 --> 00:02:08,500
ولكن حتى الكمية ديال البول لي صبات عليه مازال ما خرجوا شي لعيبة باش تقدر تعبرها

16
00:02:08,850 --> 00:02:12,400
الريحة ديال بول الصغر مازال طالعة منا

17
00:02:12,700 --> 00:02:15,850
وخا تغسلات كتر من اي مانطة فالعالم

18
00:02:16,100 --> 00:02:20,250
الكسال ومحال يكون داز عليه الما اللي داز فوق ديك المانطة

19
00:02:20,750 --> 00:02:24,300
فاش كنسى التقاشر فرجلي وكنعس بيهم

20
00:02:24,600 --> 00:02:28,450
كيتخلطو عليها الروايح وكتكمل الباهيا

21
00:02:28,900 --> 00:02:31,000
الحلو ملي كانشوف الهربة

22
00:02:31,500 --> 00:02:33,350
واحد النهار حلمت براسي

23
00:02:33,600 --> 00:02:36,650
ببوشة كنعوم فشي طنجرة ديال البلول

24
00:02:37,050 --> 00:02:42,100
ما كنسكي فيه على الموج وكندرع باش نلقى شي جزيرة نرتاح فيها

25
00:02:42,400 --> 00:02:45,750
حتى كيبان لي واحد الصحن فضائي جاي من الفوق

26
00:02:46,300 --> 00:02:49,250
قلت الله صافي غادي نتصوفا

27
00:02:49,500 --> 00:02:52,150
اللهم الفضاء ولا كوكب الطنجرة

28
00:02:52,800 --> 00:02:54,550
طلعت شديت بلاصة

29
00:02:55,100 --> 00:02:59,800
ساعة طلع الطبسيل الفضائي غير مغرفة ديال مول البابوش

30
00:02:59,850 --> 00:03:04,850
حتى علي وزهري فالشاري طلع واحد خينا كيعطيه للبابوش قتلة

31
00:03:05,100 --> 00:03:07,150
مستف ربعة الزلايف

32
00:03:07,450 --> 00:03:09,650
زرب على التلاتة اللولين

33
00:03:09,800 --> 00:03:11,700
او جات نوبت زلافتنا

34
00:03:12,150 --> 00:03:14,050
بدا بيا انا لول

35
00:03:14,300 --> 00:03:17,400
خشا ليه عود السنان فالراس وبقيت عايش

36
00:03:17,850 --> 00:03:21,600
مع غادي يلوحني ففمو جاتو واحد التكريعة

37
00:03:21,950 --> 00:03:26,700
فين يبان اعصار ولا تسونامي

38
00:03:26,850 --> 00:03:32,650
وتجري عا لا شميتي ريحتها غير قرا السلام على الحاسة د الشم عندك اله يرحمك

39
00:03:33,000 --> 00:03:39,150
وهنا فاش تماليفيا سطات ريحت المانطة والتقاشر وشي لعيبات خرين

40
00:03:39,300 --> 00:03:41,700
الخبار فراسكم بلا ما نقولهم

41
00:03:41,900 --> 00:03:44,150
غير تقرا عليا خونا فقت

42
00:03:44,350 --> 00:03:51,750
موالف كنفيق كنلقى عيني معمشين. لجمعت العمش لي فيهم وضربت بيهم الجاجة دالشرجم تشتت

43
00:03:52,100 --> 00:03:55,300
تقدر تصاوب بيهم دار

44
00:03:55,500 --> 00:03:59,200
ولا تلعب بيهم البي في الحومة لا قردو ليك حلوبي

45
00:03:59,700 --> 00:04:03,750
هادشي غير حبة دالرمل فجنب البحر ديال حياتي مورا الفياق

46
00:04:04,150 --> 00:04:07,500
ولكن اليوم فاش حليت عيني

47
00:04:08,150 --> 00:04:11,200
السقف لي ضربات فيه عينيه ماشي سقفنا

48
00:04:11,700 --> 00:04:13,650
الريحة ماشي ريحتي

49
00:04:14,200 --> 00:04:18,450
والمانطا ماهياش عيني خداولي

50
00:04:18,650 --> 00:04:21,950
وقت بزاف باش قدرت نميز بيهم شي حاجة

51
00:04:22,850 --> 00:04:24,600
وهنا فاش تصدمت

52
00:04:25,400 --> 00:04:27,400
لقيت راسي فالسبيطار

53
00:04:28,300 --> 00:04:32,850
واش شي حلمة وسط حلمة ولا كيفاش البلان

54
00:04:33,350 --> 00:04:41,850
خاشين ليش يعجب في نيفي وقوة التيويات والمواكن ضاهرين بيا. فشكال هاد الحلمة هادي

55
00:04:41,900 --> 00:04:47,850
لقيت كندور راسي وكنتسنى غير يصوني الريفي وطلع الكتبة

56
00:04:48,450 --> 00:04:51,900
الوقت كيدوز وانا كنتمتع بريحة السبيطار

57
00:04:52,200 --> 00:04:55,750
كتجيني بحال شي مسكة دفليو مكيطيرش ليها المداق

58
00:04:56,350 --> 00:05:00,100
شوية دخلات واحد الفرملية هازة فيديها شي قراعي

59
00:05:00,650 --> 00:05:05,000
غير شافتني حال عيني طاحو ليها لرض وتشخشخو

60
00:05:05,600 --> 00:05:07,950
شدات فمها وخرجو عينيها

61
00:05:08,550 --> 00:05:12,200
قلت صافي اليوم غادي نتبرع في الحلمة

62
00:05:12,650 --> 00:05:17,650
الفراملية غتبدا تحيد في الحوايج على النغى من شي بلوز خاطر

63
00:05:17,900 --> 00:05:21,250
والمش اللي في المانطة غادي يفيق معرقها حليب

64
00:05:21,700 --> 00:05:25,600
وانا كنتسنى في وتسالي وندوزو للمعقول

65
00:05:26,100 --> 00:05:27,900
حتى بداتك هاد الزغيرات

66
00:05:28,700 --> 00:05:31,200
اش هاد الحماق

67
00:05:31,650 --> 00:05:34,000
جات عندي وقالت لي على سلامتك

68
00:05:34,650 --> 00:05:38,350
بغيت نقولها تلقاي انا اشمن على سلامتي

69
00:05:38,850 --> 00:05:40,600
ولكن اللسان يتقيل

70
00:05:41,100 --> 00:05:43,000
وحروف كلامي مخربقة

71
00:05:44,000 --> 00:05:47,150
قالت لي واش عارف فين انت

72
00:05:48,050 --> 00:05:53,250
اودي كون كنت نقدر ندوي كون ماركيت عليك

73
00:05:53,600 --> 00:05:56,900
ولكن داكشي لي فدماغي منقدرش نرتيكوي ليه

74
00:05:57,650 --> 00:06:00,500
قالت لي بلاما دوي

75
00:06:00,950 --> 00:06:03,650
ارتاح راه مدة عادي ونتا في الكومة

76
00:06:04,250 --> 00:06:10,100
اش كتمرقل علي هادي ولا اشنو

77
00:06:10,400 --> 00:06:14,800
بداو كيجيو شي طبة وفرملية اللي وصلوهم صوت الزغاريت

78
00:06:15,100 --> 00:06:17,850
اللي دخل كيتصدم وموراها كيفرح

79
00:06:18,100 --> 00:06:20,850
سلوك نمطي كيبقى يتعاود

80
00:06:21,200 --> 00:06:24,200
بقوة ملي دخل كيدير نفس

81
00:06:24,500 --> 00:06:28,300
جاوني بحال شي قيس مناقل من ورقة وحدة

82
00:06:29,000 --> 00:06:32,200
قرب لعندي واحد الطبيب ضارب النضاضر د الشوف

83
00:06:32,900 --> 00:06:34,600
ولحد الآن ما

84
00:06:34,650 --> 00:06:40,100
معرفتش علاش الطبيب بالنضاضر كيبان زايد نغزة على الطبيب بلنضاضر

85
00:06:40,900 --> 00:06:44,150
ما علينا قاليه شنو سميتك

86
00:06:45,700 --> 00:06:52,450
بقيت كنشوف كنتسنى غير ريفي يصوني يتسالا هاد ونوض نفطر

87
00:06:52,800 --> 00:06:57,150
القيامة ديال الطبة والفراملية حرمو علينا نزهاو تا في الحلوم

88
00:06:57,400 --> 00:07:03,200
ولكن هي لي زغرتات ما عندي ما ندير

89
00:07:03,700 --> 00:07:05,900
قالي واش كتسمعني

90
00:07:06,750 --> 00:07:11,300
حركت راسي حيت فمي كنحس بيه كيتلصق

91
00:07:11,600 --> 00:07:14,500
جبد واحد الستيلو من جيب البلوزة

92
00:07:14,900 --> 00:07:18,500
وقالي تبع معايا الستيلو بعينيك فينما ديتو

93
00:07:19,550 --> 00:07:21,550
لعبت الدراري كيداير

94
00:07:22,300 --> 00:07:24,500
درت ليه خاطرو وصافي

95
00:07:24,800 --> 00:07:29,650
من ليمن ليسر طلع الفوق هبط لتحت دورو وعيني تابعينو

96
00:07:30,350 --> 00:07:32,450
قال لي مزيان

97
00:07:33,150 --> 00:07:35,950
قلب الستيلو وبدا كيورك بيه على رجلي

98
00:07:36,800 --> 00:07:38,250
ما حسيت بوالو

99
00:07:39,200 --> 00:07:41,550
شافني ما درت حتى

100
00:07:42,250 --> 00:07:44,050
هو يورك بجهد

101
00:07:45,200 --> 00:07:48,250
وهنا طلقت واحد الغوتة

102
00:07:49,700 --> 00:07:51,550
بها عرفت بلي

103
00:07:51,850 --> 00:07:53,900
راه هادشي ماشي حلوم

104
00:07:55,100 --> 00:07:57,900
بديت كنغوت وكنحاول نوض

105
00:07:58,450 --> 00:08:01,250
ولكن كنحس بعضامي مسطيين

106
00:08:02,200 --> 00:08:04,650
شنو شنو هادشي فين

107
00:08:05,150 --> 00:08:07,150
كاينة شنو طاري

108
00:08:08,650 --> 00:08:10,700
كيفاش تا وصلت انا

109
00:08:11,650 --> 00:08:15,350
لساني تسرح وبديت كندخل ونخرج في الهضرة

110
00:08:15,700 --> 00:08:18,050
كنحيح ونعرعر عليهم

111
00:08:18,600 --> 00:08:22,250
اضطروا يكالميوني بشي لعيبة دوزوها ليه فالتيو

112
00:08:22,300 --> 00:08:25,800
حسيت بالردود عيني كيهبط

113
00:08:26,300 --> 00:08:30,600
بشوية ديالي كيغرق في الناموسية

114
00:08:31,650 --> 00:08:39,600
داني النعاس  فاش فقت لقيت الوالدة شادة ليه فإيدي

115
00:08:40,850 --> 00:08:44,000
فما كيتحرك وكلامها مكنسمعوش

116
00:08:44,150 --> 00:08:49,450
غتكون كتقرا القرآن ولا كدعي وتسبح

117
00:08:50,150 --> 00:08:53,150
بقيت كنشوف فيها ومارداتش لي البال

118
00:08:53,400 --> 00:08:58,400
كنتأمل وكنتألم واحد اللحظة دارت لعندي

119
00:08:59,300 --> 00:09:01,250
وجاو عينيه فعينها

120
00:09:02,800 --> 00:09:04,750
شافتني كنشوف فيها

121
00:09:05,750 --> 00:09:09,800
وجهها بدا كيتكمش

122
00:09:10,900 --> 00:09:14,300
ودموعها كيف بدات كتجري فوق الخدود

123
00:09:14,900 --> 00:09:16,450
في البلاصة نزلو

124
00:09:17,600 --> 00:09:21,100
بدات كتحمد الله وكتقوليه على سلامتك اولدي

125
00:09:22,000 --> 00:09:30,350
كتبوس فيا كامل فينما جات. البوسة قاضية غرض. ليديك كتفي. جبهتي صدري حنكي

126
00:09:30,400 --> 00:09:34,450
بقوة داك الشقمة بقات عارفة مسكينة ما دير

127
00:09:34,500 --> 00:09:36,900
خافت تعنقني تهرس لي شي ضلع

128
00:09:37,100 --> 00:09:39,850
شدات ليه ايدي وحطاتها على خدها

129
00:09:40,400 --> 00:09:43,750
السخونية ديال دموعها حسيت بهم في كفي

130
00:09:44,750 --> 00:09:48,500
كندير واحد كبير باش نخرج الهضرة

131
00:09:49,850 --> 00:09:53,350
مي مي باش نزرعها لي

132
00:09:55,050 --> 00:09:59,850
قالت لي راه كتر من عامين ا ولدي ونتا في الكومة

133
00:10:00,550 --> 00:10:04,500
خليتينا بلا كتفي سندنا ومن دق الزمان ليدنا

134
00:10:06,650 --> 00:10:13,700
كيفاش عامين فالكومة شنو شنو هاد التخربيق ا مي

135
00:10:15,300 --> 00:10:17,200
قالت لي سمعني ا ولدي

136
00:10:18,950 --> 00:10:20,550
راه هادي عامين

137
00:10:21,500 --> 00:10:24,650
خرجتي نتا وباك تجيبو السلعة للمحال

138
00:10:25,950 --> 00:10:32,450
فرجها  دخل لرموك في الطاكسي لي كنتو راكبين فيه

139
00:10:34,500 --> 00:10:46,150
الله يرحم باك امي لما قولي شنو كاين اينا طاكسي واينا عامين راه غير البارح كنت مقهوي مع الدراري صحابي ودخلت بحالي للدار

140
00:10:46,350 --> 00:10:47,900
واش ما عقلتيش

141
00:10:48,250 --> 00:10:54,950
قلت لي  واش عارفينها عام هذا

142
00:10:56,000 --> 00:10:59,950
جاوبتها فلبلاصة الفين وخمسطاش

143
00:11:00,150 --> 00:11:02,800
بدات كتحلف لي

144
00:11:03,250 --> 00:11:06,350
والله ا ولدي لا الفين وسبعطاش هادي

145
00:11:06,900 --> 00:11:11,550
لا متيقتينيش سول شي فرملية بلاتي نعيط ليها

146
00:11:12,500 --> 00:11:16,900
قلت ليها يخليك الولي ادارة

147
00:11:17,150 --> 00:11:21,550
راه تيقتك عارف مي الى حلفات صافي

148
00:11:21,850 --> 00:11:24,600
ترفعات القلام والصفاحي نشفات

149
00:11:25,700 --> 00:11:29,500
بغيت نغوت ما قديت

150
00:11:30,250 --> 00:11:32,750
بالتبوريشة فدماغي حسيت

151
00:11:34,750 --> 00:11:36,950
وهادشي لي جرا لي

152
00:11:38,200 --> 00:11:40,200
عامين من حياتي طارت

153
00:11:41,900 --> 00:11:44,400
ضاعت تمحات ترزيت فيها

154
00:11:45,150 --> 00:11:53,250
ما يمكنش قلت للوالدة با شنو وقع ليه

155
00:11:54,400 --> 00:11:57,600
قالت لي راه لاباس عليه

156
00:11:58,350 --> 00:12:01,100
خرج من الكسيدة غير بلهرس فرجليه

157
00:12:01,500 --> 00:12:03,950
ولكن راه دابا بخير

158
00:12:05,000 --> 00:12:07,400
دخل علينا الطبيب وسط الكلام

159
00:12:08,200 --> 00:12:10,900
فاش شافني كنهضر ما قداتو فرحة

160
00:12:11,950 --> 00:12:13,700
قاليه على سلامتك

161
00:12:14,250 --> 00:12:18,650
واش فراسك بلي بزاف دالناس كيفيقو من الكومة ما قادرينش يدويو

162
00:12:19,050 --> 00:12:22,750
الوالدة ديالك راه كل نهار كانت كتجي عندك

163
00:12:22,900 --> 00:12:25,850
وشحال من مرة فيقتها متكية فوقها يديك

164
00:12:26,150 --> 00:12:28,200
ان شاء الله تولي بخير

165
00:12:28,650 --> 00:12:30,850
ودير هاد السيدة فعينيك

166
00:12:31,550 --> 00:12:34,050
الله يسمح لنا من حق الوالدين

167
00:12:35,000 --> 00:12:37,450
باش نختاصر عليك الطريق كاملة

168
00:12:38,100 --> 00:12:43,950
هدا الضوسي ديالك فيه الرابورات ديال الحالة ديالك من نهار دخلتي للسبيطار

169
00:12:44,750 --> 00:12:47,450
راه عامين وتلت شهور ونتا فالكومة

170
00:12:48,400 --> 00:12:51,700
غتلقى فيه حتى تصاورك بالتواريخ ديالهم

171
00:12:52,250 --> 00:12:54,600
راك دخلتي عندنا نهار ستة

172
00:12:54,850 --> 00:12:57,900
فشهر ستة الفين وخمسطاش

173
00:12:58,450 --> 00:13:01,600
واليوم راه تمنطاش فشهر تسعود

174
00:13:02,000 --> 00:13:07,300
الفين وسبعطاش بقا داوي وانا

175
00:13:07,400 --> 00:13:15,100
حاجة وحدة لي مبرزطانية كيفاش شدوني عندهم في السبيطار هاد المدة كاملة

176
00:13:15,550 --> 00:13:18,050
خوكم غير من الطبقة الحازقة

177
00:13:18,300 --> 00:13:22,050
مكنكسبو ريال وما عند دارنا منين

178
00:13:22,450 --> 00:13:26,700
يجيبو الفلوس باش نبقى منشور كتر من عامين فسبيطار

179
00:13:27,100 --> 00:13:31,900
بقا الطبيب كيشرح لي فحالتي وانا كنتسنى عا فوقاش

180
00:13:32,000 --> 00:13:35,400
يسكت وما كيتقاضاش

181
00:13:36,050 --> 00:13:38,000
زعمتها ليه وقلت ليه

182
00:13:39,000 --> 00:13:41,800
الله يرحم لك الوالدين ا دكتور لا ما

183
00:13:42,100 --> 00:13:44,450
عطيني غير دقيقة مع الوالدة

184
00:13:45,350 --> 00:13:48,350
قال لي ما كاين حتى شي مشكل خودو راحتكم

185
00:13:49,650 --> 00:13:52,800
تسد الباب قلت لمي

186
00:13:52,950 --> 00:13:56,050
قل لي غير

187
00:13:56,150 --> 00:14:00,450
منين جبتو الفلوس باش قدرت نبقى هاد المدة كاملة انا

188
00:14:01,150 --> 00:14:05,500
قالت لي شوف ا ولدي رتاح

189
00:14:06,150 --> 00:14:09,350
وخلي عليك هادشي حتى لمن بعد الله يرضي عليك

190
00:14:10,300 --> 00:14:11,600
قلت ليها راه

191
00:14:11,900 --> 00:14:13,950
هادشي مكيدخلش للراس

192
00:14:14,500 --> 00:14:17,850
الله يخلي لك ماعز عليك لما قولي شنو كاين

193
00:14:19,150 --> 00:14:23,700
قلت لي مول الشركة ديال الرموك لي دخل فيكم

194
00:14:24,050 --> 00:14:26,350
هو لي تكلف بهادشي كاملو

195
00:14:26,950 --> 00:14:28,700
ومن فوق هادشي راه

196
00:14:28,750 --> 00:14:31,050
كيدير الخير كتر من اللازم

197
00:14:32,400 --> 00:14:37,800
سكتات الوالدة وحسيت بها كتخبي عليا وماشي على عوايدها

198
00:14:38,600 --> 00:14:42,400
بقيت ضارب الطماطم وكنفكر فهاد الدنيا لي

199
00:14:42,600 --> 00:14:46,300
شبعات فينا كروشيات من نهار حلينا فيها العين

200
00:14:46,600 --> 00:14:49,900
ما قداتهاش داكشي اللي دوزات علينا فالصغر

201
00:14:50,100 --> 00:14:52,600
كتعيش محروم من شحال من حاجة

202
00:14:52,700 --> 00:14:54,700
قرانك فايتينك بيها

203
00:14:55,050 --> 00:14:58,250
كل ما فكيتي عقدة كيتحزمو عشرة جداد

204
00:14:58,500 --> 00:15:03,300
جباد حياتك عريضة ومضروب فيها تابع د المعاناة

205
00:15:03,550 --> 00:15:06,850
تعيا ماتحك فديك الجبهة والطابع مايحيد

206
00:15:07,050 --> 00:15:11,500
ما ينفعك معاه لا مسحوق لا كاغط حرش لا رصيد

207
00:15:11,800 --> 00:15:18,300
فكل دورة راه عيقتي علينا الدنيا الله ياخد فدين امك الحق

208
00:15:19,100 --> 00:15:20,900
هادشي لي بقا خاص

209
00:15:21,400 --> 00:15:23,750
غير تنقص لي من عمري عامين

210
00:15:24,350 --> 00:15:27,300
سديت عيني وانا عندي خمسة وعشرين عام

211
00:15:27,750 --> 00:15:30,500
وحليتهم لقيت عندي سبعة وعشرين

212
00:15:32,000 --> 00:15:36,900
اي واحد كان فبلاصتي غادي يجي هادشي سريالي

213
00:15:37,750 --> 00:15:40,800
تصور تفيق من النعاس كيفما موالف

214
00:15:41,100 --> 00:15:47,900
وتلقى غير تلتيام طارت ليك من حياتك ماشي عامين

215
00:15:48,500 --> 00:15:51,350
اول غتكون عندك هي غادي

216
00:15:51,500 --> 00:15:53,750
يسحابليك الناس كيمتلو عليك

217
00:15:54,150 --> 00:15:55,600
ما غاديش تيق

218
00:15:55,800 --> 00:15:57,550
غادي يسحاب لك كتحلم

219
00:15:57,950 --> 00:16:05,150
دماغك مغاديش يرسى غادي تجيب دورة على كاع الاحتمالات المنطقية. عاد غادي تهدن

220
00:16:06,050 --> 00:16:08,450
نضرب عليها التلفون شوف التاريخ

221
00:16:09,650 --> 00:16:15,600
غادي تصدم غدخل ديال

222
00:16:15,800 --> 00:16:19,800
تباوقو اللوان ولكن فلخر

223
00:16:20,700 --> 00:16:25,100
غادي دير كيف اي واحد كيبغي يفرق بين الحلو والصح

224
00:16:26,100 --> 00:16:27,700
هادي تصليح حنكك

225
00:16:28,550 --> 00:16:31,900
الالم لي غادي تحس به غادي يفيقك من القلبة

226
00:16:32,800 --> 00:16:39,650
وديك الساعة غادي تبقى لديك تلتيام لي ضاعت ليك من حياتك

227
00:16:40,400 --> 00:16:43,800
شوف كيف تفك معاها الجرة

228
00:16:44,500 --> 00:16:48,650
قد ما طوالت المدة قدما الصدمة كتكون كتر

229
00:16:49,900 --> 00:16:52,500
مشات الوالدة وخلاتني بوحدي

230
00:16:53,250 --> 00:16:56,450
شوية جا الطبيب وجوج تلفراملية

231
00:16:57,000 --> 00:17:00,000
بداو كيحاولو يقعدوني من فوق المخدة

232
00:17:00,500 --> 00:17:02,700
كنحس بعضامي وازنين

233
00:17:03,250 --> 00:17:08,350
دماغي كيعطي الضو لخضر لشي بلاصة ديالي باش تحرك

234
00:17:08,900 --> 00:17:11,150
ولكن الزحام كيعطلها

235
00:17:12,100 --> 00:17:14,550
قالي الطبيب بلي هادشي عادي

236
00:17:14,900 --> 00:17:16,900
را غادي يخصني الترويض

237
00:17:17,200 --> 00:17:20,300
حيت ديالي مدة هادي ما تحرك

238
00:17:20,600 --> 00:17:23,900
وراه غادي يشدوني عندهم حتى نولي بخير

239
00:17:24,950 --> 00:17:26,400
من هاد النهار

240
00:17:27,050 --> 00:17:29,150
ولا عندي بروغرام واحد

241
00:17:29,950 --> 00:17:33,200
كتجي طل عليا الوالدة مع التمنية د الصباح

242
00:17:33,600 --> 00:17:35,400
كتبقى عندي سويعة

243
00:17:35,800 --> 00:17:40,450
تسعود كتمشي في العشية كيبركوني في كروسة

244
00:17:41,050 --> 00:17:43,950
كيديوني لواحد كندير الترويض

245
00:17:44,550 --> 00:17:47,450
نهار على نهار بدات كتحسن الحال

246
00:17:48,200 --> 00:17:51,800
ولكن الحاجة لي دارت لي السوسة

247
00:17:52,400 --> 00:17:54,100
هي علاش الوالد

248
00:17:54,400 --> 00:17:55,950
ما جاش يشوفني

249
00:17:56,600 --> 00:17:58,500
سولت عليه شحال من مرة

250
00:17:59,250 --> 00:18:01,350
قالت لي الوالدة بلي

251
00:18:01,700 --> 00:18:04,250
هي بوحدها لي خلاوها تزورني

252
00:18:04,400 --> 00:18:07,650
تحد اخر ما مسموح ليه يدخل لعندي

253
00:18:07,850 --> 00:18:12,400
دازو اليامات وجا النهار اللي غادي نخرج فيه

254
00:18:13,100 --> 00:18:16,300
شكرت الطبة والفراملية اللي دارو زوين

255
00:18:16,750 --> 00:18:21,600
وجات الوالدة باش تعاوني حيت مازال كنتمشى بالعكاكز

256
00:18:21,850 --> 00:18:25,450
صحاب ليك فايق من الكومة فشي فيلم

257
00:18:25,650 --> 00:18:29,950
بنادم كيغيب عشر سنين كيفيق يجري في البلاصة

258
00:18:30,100 --> 00:18:34,000
خدينا طاكسي انا والوالدة

259
00:18:34,600 --> 00:18:37,500
لي تسنيتها تكون فرحانة

260
00:18:38,400 --> 00:18:40,400
ولكن بانت لي مرفوعة

261
00:18:41,550 --> 00:18:45,100
سولتها على با وختي علاش ماجاوش

262
00:18:45,550 --> 00:18:46,800
قالت لي راه

263
00:18:47,150 --> 00:18:52,450
الوالد فالمحل وختي بقات عند خالتي مقابلاها

264
00:18:53,100 --> 00:19:00,900
عندي ختي فعمرها تمنطاشر عام عشرين عام

265
00:19:01,700 --> 00:19:05,100
ربجاتني ديك لعامين لي غيبت

266
00:19:05,650 --> 00:19:07,700
عزيز عليها انا بزاف

267
00:19:08,000 --> 00:19:10,600
وتا هي عزيزة عليا

268
00:19:11,300 --> 00:19:17,150
واخا عندها الهدرة معكلة ولكن كنفهمها مزيان. شنو بغات توصل

269
00:19:17,450 --> 00:19:22,650
مرة مرة كيجيو وكتبدا تغاوت مع الواليد والوالدة

270
00:19:23,150 --> 00:19:24,700
لكنت فالدار راه

271
00:19:25,000 --> 00:19:26,650
كنشدها من كتفها

272
00:19:27,200 --> 00:19:30,850
كتكالما ولكن لا ما كنتش

273
00:19:31,250 --> 00:19:33,150
اول فاش غادي ندخل

274
00:19:33,650 --> 00:19:37,350
غادي نلقاها هرسات ولا طيحات شي حاجة

275
00:19:38,900 --> 00:19:40,350
الله يجيب الشفاء

276
00:19:41,450 --> 00:19:43,800
حطنا طاكسي قدام باب الدار

277
00:19:44,600 --> 00:19:48,550
طلعنا فالدروج الضيقين اللي كيدوزو غير واحد

278
00:19:48,700 --> 00:19:52,750
ميمكنش يطلعو جوج فصف ولا شي طالع شي نازل

279
00:19:53,300 --> 00:19:54,850
حلات مي الباب

280
00:19:55,600 --> 00:19:57,350
وهنا دخلت للدار

281
00:19:58,700 --> 00:20:01,800
مع الخطوة اللولة

282
00:20:03,000 --> 00:20:05,050
حسيت بشي حاجة مبدلة

283
00:20:06,050 --> 00:20:08,400
ماشي ماشي حاجة

284
00:20:09,350 --> 00:20:11,100
بزاف د الحوايج

285
00:20:12,100 --> 00:20:14,800
خفت نزيد شي خطوة خرى

286
00:20:15,100 --> 00:20:18,350
نتصدم درت في البلاصة

287
00:20:18,800 --> 00:20:20,800
قلت للوالدة غادي

288
00:20:21,200 --> 00:20:23,050
نمشي نجيب شي دوا ونجي

289
00:20:24,150 --> 00:20:29,000
قالت لي رتاح امهدي راه يلاه وليتي شوية

290
00:20:29,550 --> 00:20:31,900
خصاتك شي حاجة انا نجيبها ليك

291
00:20:32,100 --> 00:20:37,800
قلت ليها ما ما تخافيش ا مي ها بالخفة نقضي غرض ونرجع

292
00:20:39,300 --> 00:20:41,650
خرجت سديت الباب ودماغي

293
00:20:41,900 --> 00:20:43,600
في حاجة وحدة

294
00:20:44,050 --> 00:20:51,300
الوالد حاس بلي واقعة ليه شي حاجة ومي مخبياها عليا

295
00:20:53,100 --> 00:21:01,900
مبغيتش  نحطها فشي موقف فشكل ونبقى نسول فيها وتكون مخبية عليا شي حاجة

296
00:21:02,400 --> 00:21:05,450
قلت مع راسي اللهم نقصت العوينة ونشرب

297
00:21:06,050 --> 00:21:09,900
والعوينة هي المحال ديال با لي

298
00:21:09,950 --> 00:21:12,600
كيبيع فيه الكتوب القدام فالسويقة

299
00:21:13,400 --> 00:21:16,100
موالف كيهبط يصلي الفجر في الصباح

300
00:21:16,350 --> 00:21:18,550
كيرجع للدار يشرب الحسوة

301
00:21:18,650 --> 00:21:21,350
وموراها كيمشي للسويقة ببيكالا

302
00:21:21,800 --> 00:21:24,900
الوحدة كيطرق وكيرجع فحالو للدار

303
00:21:25,350 --> 00:21:27,100
فاش كيدخل كنكون

304
00:21:27,150 --> 00:21:29,000
باقي جابد عليها

305
00:21:29,300 --> 00:21:31,500
جوج كيصوني لي

306
00:21:31,800 --> 00:21:37,050
كنوض كنلقى الوالد الوالدة وختي الصغيرة كيتغداو

307
00:21:37,450 --> 00:21:40,750
السلام السلام ديريكت للطواليط

308
00:21:41,850 --> 00:21:45,200
اشمن طواليط ميترو على ميترو

309
00:21:45,450 --> 00:21:49,150
ديرها ولا ها تجي في التقبة

310
00:21:49,850 --> 00:21:53,250
موراها كنلبس حوايجي وكتجي نوبتي في المحال

311
00:21:53,900 --> 00:21:57,500
من نهار جراو عليا من المدرسة وانا خدام مع الوالد

312
00:21:57,800 --> 00:22:00,300
هو الصباح وانا العشية

313
00:22:00,450 --> 00:22:05,200
قرايتي خرج عليا فيها واحد ديال الكلبة جلاخة

314
00:22:05,350 --> 00:22:07,300
كان تيقريني في الرابع

315
00:22:07,750 --> 00:22:10,500
قالينا غلفو واحد الدفتر بالحمر

316
00:22:11,000 --> 00:22:14,600
وصيت الوالد باش يجيبو ليه غلط وجاب لي لون اخر

317
00:22:15,200 --> 00:22:17,150
معليش ابا هانية

318
00:22:17,400 --> 00:22:19,800
غدا جيب لي الغلاف لي قلت ليك

319
00:22:20,550 --> 00:22:23,300
مشيت للمدرسة داك الصباح بلا غلاف

320
00:22:24,350 --> 00:22:26,300
قاليه البروفيل للغلاف

321
00:22:26,950 --> 00:22:28,500
عاودت ليه شنو طرا

322
00:22:29,400 --> 00:22:31,150
قاليه سرح يديك

323
00:22:31,750 --> 00:22:34,450
قلت ليه والله ما كذبت عليك ا استاذ

324
00:22:34,900 --> 00:22:36,850
را والله تا هادشي ليجر

325
00:22:37,750 --> 00:22:40,600
قال لي قلت لك سرح يديك

326
00:22:42,700 --> 00:22:46,650
ستة ديال الدقات فابور كاين لي توما

327
00:22:47,800 --> 00:22:52,450
معرفتش علاش يا اساتذة خاصهم غير السبة باش يفرشخو الدراري

328
00:22:52,900 --> 00:22:55,900
على اقل حاجة تاكلها في عظامك

329
00:22:56,200 --> 00:23:04,200
كتبتي العنوان بالخضر ماشي بالحمر يمرمقها معاك. درتي نقطة بالخنوني ماشي بالقوقي يصليها معاك

330
00:23:05,300 --> 00:23:07,650
الحاصول بقا فيا الحال حيت اه

331
00:23:08,700 --> 00:23:11,150
كليت العصا فابور وانا ما داير والو

332
00:23:11,750 --> 00:23:14,150
حلفت لو بقات فجد باباه الكلب

333
00:23:14,850 --> 00:23:16,850
خرجنا للساحة مع العشرة

334
00:23:17,600 --> 00:23:20,500
قصد تولد داك البروف كيقرا فالتاني

335
00:23:21,200 --> 00:23:24,300
باش نقطع عليه ضرباتو بنص طاح ما ناضش

336
00:23:25,350 --> 00:23:26,650
عرفت من بعد

337
00:23:26,750 --> 00:23:28,650
ملي تهرس من يديه

338
00:23:29,600 --> 00:23:32,450
بانت لي قضية حامضة علقت من المدرسة

339
00:23:33,350 --> 00:23:35,750
حيتاش تكبتات تكبتات

340
00:23:36,250 --> 00:23:40,450
مشيت ديال فشيت ليها الروايض بربعة

341
00:23:41,000 --> 00:23:44,150
شديت السلك وبديت كنخلط فيها

342
00:23:44,250 --> 00:23:47,900
السبان لي كنعرف كامل نقشو فديك القصديرة

343
00:23:48,750 --> 00:23:52,200
بقيت كنتسركل حتى ضربات طناش وانا نرجع للدار

344
00:23:53,000 --> 00:23:55,150
لقيت خباري وصلات قبل مني

345
00:23:56,150 --> 00:23:58,100
مع وصلت للحومة حتى

346
00:23:58,250 --> 00:24:00,750
كيبان لي البروف قدام باب دارنا

347
00:24:01,100 --> 00:24:02,850
واقف مع الوالدة

348
00:24:03,650 --> 00:24:06,250
قلبت الطريق ومشات للبيار د البوب

349
00:24:06,800 --> 00:24:09,600
بقوة الدخاخن دالجوانات اللي فيه

350
00:24:09,900 --> 00:24:13,000
مع الدخلة كتحس براسك بحالا داخل للصونا

351
00:24:13,850 --> 00:24:17,400
بقيت سيمو صاحبي مقصر بابي يفوتك

352
00:24:17,900 --> 00:24:21,500
قال لي شنو درتي امسخوط الوالدين

353
00:24:21,750 --> 00:24:23,950
راه الوالدة ديالك كتقلب عليك

354
00:24:25,200 --> 00:24:27,050
عاودت ليه داكشي لي جرا

355
00:24:28,000 --> 00:24:29,200
قال لي شوف

356
00:24:29,600 --> 00:24:33,950
شد بلاصتي هانا غادي نمشي نجيب ليك التنقنيقة ونجيب الخف

357
00:24:34,950 --> 00:24:40,150
مشى سلمو بالدرادك حتى للدار لقى الوالدة كتزاوك فالأستاذة

358
00:24:41,000 --> 00:24:43,150
رجع لعندي قالي

359
00:24:43,500 --> 00:24:45,800
والله يتا قوتيها بالله

360
00:24:46,400 --> 00:24:48,300
هرستي للدري يديه

361
00:24:48,600 --> 00:24:51,250
وباها راه حالف تيكحلها عليك

362
00:24:52,150 --> 00:24:55,250
قلت شنو غندير ما ندير

363
00:24:56,200 --> 00:24:58,550
غادي نقني للواليد فراس الدرب

364
00:24:59,100 --> 00:25:01,450
اللهم نسبق نعاود ليه شنو كاين

365
00:25:01,650 --> 00:25:04,450
ولا يسبقني الغاشي ونصدق هاز القالب

366
00:25:05,450 --> 00:25:09,750
وحدة وربع يبان لي الوالد جاي

367
00:25:10,500 --> 00:25:12,100
وقفت ليه فالطريق

368
00:25:12,550 --> 00:25:17,050
قال لي فين غادي? راه وقيتة د الغدا هادي

369
00:25:17,700 --> 00:25:20,400
قلت ليها شنو طرا وزرا

370
00:25:21,300 --> 00:25:23,200
هز ديك اللي تا هزها

371
00:25:23,750 --> 00:25:26,350
ويجمعها معايا بواحد المسمنية

372
00:25:27,050 --> 00:25:30,650
قاليه هادي ديال درتي شراع يديك

373
00:25:31,150 --> 00:25:35,750
الى ظلمك المعلم جي قولها لي ماشي تنوض تهرس الولد ويديه

374
00:25:35,900 --> 00:25:37,800
وتخسر ليه طونوبيلتو

375
00:25:38,700 --> 00:25:43,750
زيد قدامي مشيت معاه حتى وصلنا للدار

376
00:25:44,700 --> 00:25:48,150
لقينا الأستاذ كيتسنى طالع ليه الدم شربا

377
00:25:48,600 --> 00:25:51,550
بغى يشدني علقت فحالي وطلعت للدار

378
00:25:51,700 --> 00:25:54,400
خليتو كيتناقش مع الوالد لتحت

379
00:25:54,850 --> 00:25:56,500
حصولو ما فيه

380
00:25:56,700 --> 00:26:00,950
الوالد تكلف وتسلف باش يصلح ليه الطونوبيل

381
00:26:01,200 --> 00:26:03,700
وبالدوا ديال الدري اللي تهرس

382
00:26:04,150 --> 00:26:08,500
زيد عليها البروفس شراها ليه فالمجلس التأديبي

383
00:26:09,050 --> 00:26:10,750
حتى طراو عليا

384
00:26:11,000 --> 00:26:16,350
قالي الوالد فيها خير جي بقا تعاوني فالمحال

385
00:26:17,050 --> 00:26:18,500
من داك النهار

386
00:26:18,850 --> 00:26:21,800
وانا معاه في البيع والشرا دلكتوب القدامى

387
00:26:22,800 --> 00:26:27,050
وصلني طاكسي للسويقة حتى للمحل د با

388
00:26:27,100 --> 00:26:29,650
مع الهبطة لقيت

389
00:26:30,150 --> 00:26:32,150
المحل محلقين عليه

390
00:26:32,750 --> 00:26:35,800
بدا يكوري مزيان بالشكل واللوان

391
00:26:36,250 --> 00:26:42,000
وعامر بالتيليفونات تكيت على بان لي واحد السيد

392
00:26:42,350 --> 00:26:44,750
مور السلام السلام سولتو

393
00:26:46,000 --> 00:26:49,500
فين هو با الحسن اخويا الله يتوب عليك

394
00:26:50,450 --> 00:26:52,250
قاليه شكون با الحسن

395
00:26:53,500 --> 00:26:56,350
قلت ليه مول هاد المحال

396
00:26:57,250 --> 00:27:00,750
قال لي راه ما كنعرف تا حد بهاد السمية

397
00:27:01,050 --> 00:27:03,100
والمحل راه انا لي كارياه

398
00:27:04,150 --> 00:27:05,950
لقيتو تا هو بحال

399
00:27:06,100 --> 00:27:10,250
ميت العواصر ما يدي خبار ما يجيب اخر

400
00:27:10,900 --> 00:27:14,700
قلت ليه سمح لي راه يمكن انا لي غالطة

401
00:27:15,300 --> 00:27:18,000
خليتو ودزت للحجة ملي حداه

402
00:27:18,550 --> 00:27:22,200
با الهيبي مع طليت عليه

403
00:27:22,650 --> 00:27:25,300
لقيتو خدام كيقرع لواحد خينا

404
00:27:26,150 --> 00:27:30,600
قلت ليه الله يعاون ابا الهيبي

405
00:27:31,400 --> 00:27:33,150
مع الدورة شافني

406
00:27:33,900 --> 00:27:36,300
لا حموس الحسانة وجا عنقني

407
00:27:37,400 --> 00:27:40,500
قال لي على سلامتك اولدي المهيدي

408
00:27:40,950 --> 00:27:46,200
را والله تا ديما كندعي معاك باش الله يفرجها عليك ويلطف بيك

409
00:27:46,700 --> 00:27:49,250
دخل ريح تشرب شي كاس د اتاي

410
00:27:49,900 --> 00:27:54,650
ريحت وتسنيتو حتى سالا من داك الراس لي كان خدام فيه

411
00:27:55,450 --> 00:27:59,450
قلت ليه قوليها ابا الهيبي

412
00:28:00,450 --> 00:28:03,900
فين الوالدة وشنو طرا للمحل

413
00:28:06,100 --> 00:28:08,750
شاف فيا والشوك باين على وجهو

414
00:28:09,250 --> 00:28:12,450
ما عولتش على هاد السؤال

415
00:28:13,200 --> 00:28:16,600
قال لي واش

416
00:28:17,000 --> 00:28:18,700
ما قالت لك امك والو

417
00:28:20,350 --> 00:28:22,850
قلت ليه لا

418
00:28:23,700 --> 00:28:27,650
وما سولتش حيت حسيت بها باغا ضرق عليا شي حاجة

419
00:28:28,200 --> 00:28:32,650
مبغيتش نحرجها قلت مع راسي الى كانت مخبية شي حاجة

420
00:28:33,050 --> 00:28:36,350
را ماشي لخاطرها ولا مقدراتش تقولي

421
00:28:36,900 --> 00:28:39,850
لكان داكشي لي كيدورلي فراسي بصح

422
00:28:40,050 --> 00:28:42,200
راه نقدر نعرفو من بلاصة اخرى

423
00:28:42,700 --> 00:28:44,250
وهادشي اللي درت

424
00:28:44,750 --> 00:28:47,450
قول ليه الله يرزقك الجنة شنو واقع

425
00:28:49,800 --> 00:28:54,550
قال لي اه

426
00:28:56,200 --> 00:28:58,550
شنو غادي نقول ليك اولدي المهدي

427
00:29:01,250 --> 00:29:07,800
عليك بالصبر باك الله يرحمو ويوسع عليه

428
00:29:08,700 --> 00:29:10,850
توفى في الكسيدة اللي درتو

429
00:29:12,050 --> 00:29:13,750
نتا هزو كومة

430
00:29:14,450 --> 00:29:16,600
هو خرجت روحو فلبلاصة

431
00:29:17,600 --> 00:29:25,850
والله ما لقيت ما نقول

432
00:29:28,600 --> 00:29:31,200
كنت حاس بشي حاجة ماشي تالت مو

433
00:29:33,500 --> 00:29:40,850
ميمكنش ما كانش با ما يجيشي يزورني في السبيطار لا كان عايش

434
00:29:41,500 --> 00:29:44,800
الدار فاش دخلت ليها ما فيهاش ريحتو

435
00:29:45,050 --> 00:29:47,500
العلاقة لي فيها حوايجو خاوية

436
00:29:47,900 --> 00:29:50,850
مي اللي كتقلب الهضرة وغير صاعية

437
00:29:51,100 --> 00:29:54,550
شحال من عندي سكان تيبان لي ولكن

438
00:29:55,800 --> 00:29:59,650
داك الأمل باش نشوفو كنت كنطفئ به الشك لي فيا

439
00:30:00,250 --> 00:30:07,700
تغرغرة دعيني كنسمع صوتها وكيتنطر لي فودني

440
00:30:10,350 --> 00:30:12,950
با الهيبي كيواسيني وصوتو

441
00:30:13,300 --> 00:30:16,600
شيفونة مغطوصة فصطيلة فيها الإيكو

442
00:30:16,850 --> 00:30:20,650
دخل ليا راسي والدموع سالا وبحر

443
00:30:21,850 --> 00:30:24,000
تا كلمة ما خرجات من فمي

444
00:30:24,900 --> 00:30:27,550
قلبي كنحس بيه كيتعصر

445
00:30:27,900 --> 00:30:29,300
وعيني ما بقيت

446
00:30:29,900 --> 00:30:32,050
تنبرق بهم ولا نقشع

447
00:30:32,700 --> 00:30:37,400
تا لعبة بديت كنترعد وشديت

448
00:30:37,750 --> 00:30:39,550
راسي بكفوفيا يدي

449
00:30:42,250 --> 00:30:44,500
الله يرحمك الوالد

450
00:30:45,750 --> 00:30:48,450
هادشي باش قدر ينطق لساني

451
00:30:49,700 --> 00:30:53,900
جاب د الما وقال ليه شوف

452
00:30:54,650 --> 00:30:58,550
باك راه كان درويش ولد الناس وراجل ديال بصح

453
00:30:58,800 --> 00:31:02,250
كبركم بالحلال وما عمرو مد ايدو لشي حد

454
00:31:02,900 --> 00:31:05,950
صبر راه الموت علينا حق راه كلنا ليها

455
00:31:06,450 --> 00:31:08,900
الله يخرجنا من دار العيب بلا عيب

456
00:31:10,000 --> 00:31:13,250
سديت عيني وتكيت راسي على الحيط

457
00:31:14,050 --> 00:31:17,550
كليتو عييت حسيت بعنقي ما بقاش قادر يهزو

458
00:31:19,050 --> 00:31:21,700
شرب الدكاء كاس د الما

459
00:31:23,150 --> 00:31:25,350
جمعت السوفل وقلت ليه

460
00:31:25,400 --> 00:31:29,200
غادي نخليك ابا الهيبي

461
00:31:31,350 --> 00:31:36,000
قال لي ريح لرض راه مازال عندي ما نقول ليك

462
00:31:37,300 --> 00:31:41,500
قلت ليه مورا هادشي لي سمعت مابقا مايتقال

463
00:31:42,800 --> 00:31:46,350
قال لي عطيني ودنيك المهدي

464
00:31:47,100 --> 00:31:48,700
تبت او صبر راه

465
00:31:49,150 --> 00:31:51,700
هادشي اللي غادي تسمع ما ساهلش

466
00:31:52,900 --> 00:31:56,350
قلت ليه شنو كاين ابا الهيبي را خلعتيني

467
00:31:56,900 --> 00:31:59,100
واش الموت د با مكفاتكش

468
00:32:00,250 --> 00:32:01,850
قاليه واش عارف شنو

469
00:32:03,050 --> 00:32:04,650
جرا لختك ولعانة

470
00:32:07,000 --> 00:32:12,600
ختي   شنو وقع ليها اماما

471
00:32:12,700 --> 00:32:14,500
فراسي والو ياك لاباس

472
00:32:16,300 --> 00:32:19,350
نهد با الهيبي واحد التنيدة طويلة

473
00:32:20,600 --> 00:32:24,750
بدا كيتمتم بشي كلام ما سمعت منو والو

474
00:32:26,300 --> 00:32:33,450
قال لي  ختك تكرفص عليها واحد ولد الحرام

475
00:32:34,850 --> 00:32:38,650
شدها صحة وداها لواحد الخربة مورا التيران دالحمري

476
00:32:39,800 --> 00:32:42,550
ديكلارات بيه امك ولكن

477
00:32:43,550 --> 00:32:46,250
عطى الفلوس وضرب غير ست شهور في الحبس

478
00:32:47,900 --> 00:32:51,350
موراها خرج ولى كيجي يحيح قدام داركم

479
00:32:52,550 --> 00:32:56,850
ختك مسكينة شاف تا عيات

480
00:32:58,700 --> 00:33:05,550
فلخر ناضت ناضت طلعات للسكة

481
00:33:06,700 --> 00:33:11,900
وتعرضات للتران انتحرت اولدي

482
00:33:12,650 --> 00:33:14,700
الله يواليها برحمته الله

483
00:33:16,650 --> 00:33:22,650
مك راه مغاديش تبغي تقول ليك هادشي لا تصدق داير شي مصيبة

484
00:33:24,150 --> 00:33:31,450
شد فراسك اولدي وخليك حدا ميمتك راه محتاجاك فهاد الظروف. تا حد ما بقا ليها من غيرك

485
00:33:31,850 --> 00:33:34,700
راه لاباس اللي بقات هاديك السيدة بعقلها

486
00:33:35,100 --> 00:33:37,650
راجلها مات ولدها فالكومة

487
00:33:38,000 --> 00:33:43,950
بنتها نتاحرات داكشي لي داز عليها راه مساهلش

488
00:33:45,000 --> 00:33:52,550
هزيت عكازي وانا

489
00:33:53,000 --> 00:33:55,500
تربي المرايا وشفت نتا

490
00:33:56,300 --> 00:33:59,950
بديت كنغوت كنسب وكنبكي

491
00:34:00,500 --> 00:34:04,850
نتي مسكينة لي ما عاشت تا زمرة فدين مها هاد الحياة د الخرا

492
00:34:04,950 --> 00:34:09,450
اشنو اشنو ودنبها اشنو ودارت علاش اربي علاش

493
00:34:09,500 --> 00:34:15,400
اشمن حياة هادي لي بنادم كيتولد باش يقاسي ودوز عليه

494
00:34:15,550 --> 00:34:17,450
يعفطو عليه ويزيد خلفة

495
00:34:19,050 --> 00:34:21,650
واش البنت منغوليانو مقالوهاش

496
00:34:22,900 --> 00:34:27,900
حياتها عذاب وزادو عدبوها وكرفصوها فين حقا? شمن

497
00:34:28,000 --> 00:34:30,050
اشمن هدا لي

498
00:34:30,250 --> 00:34:33,450
كيسحق المطحون وكيعطي الحق اللي طاحنو

499
00:34:35,350 --> 00:34:38,100
نشفو لي دموعي وعروقي خرجو

500
00:34:39,100 --> 00:34:41,650
فنهار واحد كنعرف با مات

501
00:34:42,700 --> 00:34:45,300
واخا تيتكرفصو عليها وانتحرات

502
00:34:47,200 --> 00:34:50,550
خبار وحدة من هادو كافية باش تهد الجبال

503
00:34:53,250 --> 00:34:57,750
ولكن  في يد الله

504
00:35:00,000 --> 00:35:03,350
انا لي عطيت لحمي للدنيا تمضيه فيه جناوا

505
00:35:06,200 --> 00:35:12,600
تهلاو اخوتي

