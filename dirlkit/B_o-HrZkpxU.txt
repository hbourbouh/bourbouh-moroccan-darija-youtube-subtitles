مشينا   تصور راسك عسكري كتجي تحل الباب على المحابس يا كل نهار
روتين ديالك مدي عليه عادي. حتى كيجي واحد النهار مع الحلة د الباب
كيخرج منو شي واحد اه بحال شي قرطاسة مطلوقة
غادي يطاح ليك العجب
ما تقدر تفهم والو وداكشي لي وقع للعسكر فاش رضخنا سيم الباب برجليه ما جاو فين يفيقو من الصدمة حتى هجم عليه
يوم الباب د البلوك اه محلول
الشي اللي خلانا كنضربو على شنو واقع في الساحة على برا
نسيم كيتحرك وكيطلق شي غوات ديال
ما عرفت منين جابت الصحة وفين تعلم المطايفة
كينقز ويجيب ضربة للعنق ولا النيف كيجيب بنادم دودة
فقل من دقيقة ولصق مع لرض جوج تلعساكريا وواحد البليدة
منهم اللي هرب وكاين اللي بقا كيحاول يشدو
بانو العساكرية اللي فوق السطوح هاد البلوكات. جبدو المكاحل وخداو ديال الطير
حسيت بقلبي هبط حتى على رجلي تيرة وحدة كافية باش تقتل عشيري ولكن كانت شابكة بين نسيم
اسكر الحاجة اللي خلات صحاب المكاحل مقادرينش يطلقو حتى شي قرطاسة
تتصدق ماركي على راسك ولا شي لعيبة. نتا رح حامي
والعسكر بداو كيدفقو على الساحة
تكجكجو على ناسهم تما وما عرفناهم شدو حتى رسات القضية وتهدناتو. غوت واحد على العسكر وباش يشدوه
ما يضربوهش راه المدير جاي. حضر للمدير د الحبس مع لاجودان وشي عساكرية. وقفو ناسي من قدامو
ما كنسمعوش الهدرة لي كدور
ولكن بان لينا واحد نعت بيديه لجهة البلوك عندنا
وواجي المدير دوا مع با الحسين وواحد الطبيب
وقاليهم شوفو الدوا لي بغيتو راه غادي يكون موجود
وعطى ديالو باش يرجعو ناسي من البلوك بلا صداعات. هاد
الموت بخير لي دار المدير
خلا الناس كتعجب
وكيطيحو ليها بزاف د الأفكار ف الراس
مر ما تسد الباب بتناسيم كيتمشى بالزربة فالبلوك
كيوقف يغني شوية ويعاود يتحرك غادي جاي. ما كيشوف تا حد
كيفيكسي عيني على شي قنت وما كيحيدهومش
مور ساعتين على هاد الحالة حل العسكري الشريجمة اللي فالباب وقال لبا الحسين
هاك الدوا ديال المسطي
غير سمعنا سيما هاد الهضرة مشى ديريكت لجهة لبابا
خشاها يدو من الشرايج مابغا يشد داك العسكري وبدا كيسب ويغوت
هادي اول مرة كيبان لي العسكر مرعودين
هربوا من ناعسين في الساحة ودابا ولاو كيتسبوا بلا ما يردوا
نسيم ما بغاش ياخد الدوا من عند الطبيب
هنا جا الدور ديال الكروب د الشباب. باش يشدوه صحة يصرط دوك الفنيدات
ضربها موراها بنعسة
فاش فاق الغد ليه ناض عادي
بحال الى تا حاجة ماوقعات. هادشي لي بان للدراري اما انا لاحظت بزاف د الحوايج تبدلو. بحكم
انني عاشرتو مدة طويلة
كلفني الطبيب باش آآ نعطيه الدوا فوقتو. حيتاش آآ الى نسى غادي ترجع ليه نفس الحالة
ويبدا يهلل علينا انا
الى توضرات ليكم السينتة دالوقت را باقي ليه شي ستة ولا سبعة دالشهور باش نكمل طناشر عام هنا
ورجعت اه كنحسب الأيام والشهور
الى كنتي عاصر على الكالوندريا في الحبس
عرف راسك واصل لواحد مقود. تا حد ما يحسدك عليه. ولكن اه كنبقى نسول راسي
حتى عليل حتى ليل
ناس قبل مني سبقوني بسنين فهاد اه جهنم الكحلة او مازالين هنا
الى كانوا البراهش اللي تحكموا بالبراءة مازال لايحينهم فبلوك بوحدهم. كيفاش غادي تبان لي شي بولة دالأمل وانا ما عارف
حتى علاش جايبيني لهاد النم ؟
واش الطريق لهاد الحبس غير كادي ماكاتجيبش
يمكن الى ديك الهضرة اللي تيقولو المحابسية ديال
الداخل مفقود ولا خارج المولود صحيحة. ما عمري شفت شي حد دخل لهنا وخرج منو
ايوا ها علاش كنقول مع راسي حتى لين
حتى لين غادي نبقى هنا
ما نعرف  نرضاو بالقدر
ولا نتاحر ونهني الوقت
نسالي من هاد العذاب لي ما عندو قاع
لا يفوق   هنا في الصحراء كيهجم علينا العجاج جوج تال تلاتة د المرات في العام
كتجي ديك العجاجة كتغبر الدنيا كاملة واحد اليومين ولا تلتيام
بقا الريح كيعفط ولى حبس
الغبابر كترون الدعوة. كنتنفسوها لاصقة في النيف. الفم العينين. كنعسو والغبابر دايرة بنا
فاش كنفيقو كنلقاو كل فتحة فالراس مدكسة بالغبرة
زيد عليهم الما والماكلة
من البارح والعجاجة خدامة دخلات لينا الشوك العواد والبلاستيك من فوق الضواية
ليه عندو شي طريف ديال الثوب كيلويه على راسو
يحطوك مع تيناريو وين يغلطو فيك. واحد الوقت كتبان لينا صفحة ديال الجريدة لصقات فقطبان د الحديد ديال الضواية. كلشي
معلق عينيه في السقف
جورنال كيلعب به البرد والتخرشيش ديالو طايح في ودن الدراري. شي وحدين كتسمعهم كيدعيو باش آآ طيح الجريدة في البلوك
حتى انا كنت من الناس اللي ما كرهوش تهبط عندنا
ملي جيت للبلاد وما طاحت عيني فشي حرف مطبوع
كلشي بحالي الناس توحشات تشوف اه الحروف ملاصقة والكلام المرصوص
العالم على برا تقطعات اخبارو من هادي عامين. فاش دخل اخر حبة سلهنا
المنظر د بنادم واقف العينين كتشوف الفوق وكتسنى غير فوقاش ينزل ذاك الجورنال
كتخليك تفكر في النسبية د القيمة د الحوايج
نفس هاد الطريف د الجريدة تقدر تلقى شي واحد كينشف به الطونوبيل في لافاج
وهنا بنادم عاصر عليه بحال الى غادي يهبط شي طبسيل فيه الكائنات الفضائية من الفوق
الظروف لي نتا فيها كتعطي قيمة لشي حوايج
ويلا تبدلو تقدر القيمة طلع
تهبط ولا ما تبقاش بالمرة
نرجعو للفيلم نقز واحد من الدراري وقال لينا نديرو بيراميد بنادم
بالخف تبنى هرم دلبشر
داكشي ديال حمادة موسى
عشرة الثواني كتقطع النفس
كانت كافية باش يهبطو الخبار من السطح
كان يقدر اه يخلص فيها بنادم بحياتو
ولكن خرجات سالمة. قال با الحسين للدري لي هبط للعيبة بالخف سير للطواليط وطويها. خلي واحد يقراها ويجي يقول لينا
اشنو فيها كامل فرحان
الدراري كيتعانقو جديدة تزادت في البالماريس ديالنا
الجهة اللولة د الصفحة د جورنال طلعات كاملة اشهار. وجهة لاخرى ديال اه خبار د الرياضة
بطولة وشنو واقع فيها. الحاجة لي خلات الدراري مصاضعين. حيت كل واحد ومنين جاي. بداو كيتناقشو
بيناتهم على شكون الفرقة الواعرة وشكون لي عندها تاريخ ومديا كيسان
حتى من الاشهارات قراوها الناس بالميكروسكوب العصيرة ا صاحبي
بنادم فيه الجوع للقراية با الحسين كلف واحد آآ الولد ينظم النوبة باش كلشي يقرا ديك الصفحة
ولا هاد خينا مسؤول على ديك الجريدة
سماوه شي دراري بالضحك وزير الاعلام
كان كيدوز داك الجورنال من واحد لواحد او او كيشد ليه الكرونو. موراها كيدوزها لواحد اخر
الغد ليه فالصباح نرجعو العصاكريا واحد خينا دوز شهر فالانفرادي. مور ما حصلو حال عيني واحد النهار كنا كندورو فالصاه
مورما فرقعو قدامنا ديك الساعة بالتفرشيخ
قاليهم لا جودان يلوحوه فالانفرادي. فاش دخل عندنا وتسد الباب اه بدا كيضحك
ريح لرض وبدا كيعاود على داك الشهر لي دوز في الانفرادي
قالينا والله الدراري وماتسالوني حلوف
الى توحشتكم بزاف
وانا داخل للبلوك حسيت براسي راجع لدارنا
عرفتو البلوك واله تا
راه حنا عايشين في جنة
بقا خونا كيدوي وكيسرسب في الهضرة
ما كيسكتش لا فاصلة لا نقطة. الطواليط في الانفرادي شبعانة طوبات. شد الخبز وعجنو مزيان
باش يسد الثقبة لي كيطلع منها شي طوبات. قاليك قد العتروس. هو لي قال ماشي انا
والله ينزل اللعنة على الكاضب
تلاتة د المرات فالنهار كيخرجوه لطرح ديال العذاب
فيه التفرشيخ بحال النهار اللول فاش جابونا للحبس. كيحطو ليه الماكلة فوق طبسيل مجرد البعيد بعشرة ميترو على باب السيلون
كيحلو عليه وخصو يخرج كيحبو بحال الكلب وكينبح في المجية والرجعة
هاز معاها داك الطبسيل والمساوط كتاكل ليه شناتف من لحمو مع كل خبطة
النعاس ناقص فوق بلا غطا ولا مانطة
كان تيعاود وكيضحك
شنو كيضحكو? الله اعلم. يمكن حيتاش جاي من شي بلاصة قود من جهنم
داكشي علاش جاتو هادي جنة
دازت شي تمن شهور
يلاه كتغفل عيني بالليل حتى سمعت الصداع في الساحة
غادي للتقبة نحلها باش نشوف شنو واقع على برا
حتى كتصرفقني للودن سمية تلاتية
فلان بن فلان بن فلان
كنزيد نسمع العسكر كيغوت
الناس دالبلوك ستة شكون عندو هاد السمية؟
ويعاود ديك الثلاثية
وايلي واش هادي سميتي
صرفقات لي ودني وما تيقتش. جاتني فشكال كنسمعو وتنقول فين سامع هاد اللعيبة هادي
راه سميتي شنو
واقع علاش كيعيطو ليه
كنحس بعلامات ديال الاستفهام كيطلعو وكيطرطقو لي فوق راسي
ناض با الحسين وغوت فلبلوك
والشباب واش عندنا هاد السمية
هزيت صبعي فوجهو بلا منطق تا حرف
لقطة فيها ريحة د المعلم والتلميذ
با الحسين بقا
حال فمو وعينيه غاديين وكيوساعو. قالي هادي سميتك
حركت راسي باه
تلاح با الحسين على الباب وبقى كيخبط فيه
وكيغوت راه هنا السمية عندنا في ثمانية
مع هاد الغوتة سكت الصداع على برا. دازت دقيقة جا وجوج د العصاكرية
قصدني السارجون قال لي سميتك هادي ؟
قلت ليه اه اسيدي هز يديه تال الفوق وجاب لي واحد المسمنية من جهة حنكيه ليمن. دورني
اربعة غرا عاود بالخف جمعها معايا بمسمن ياخرا لحنكي ليسر رداتني العادية. والنجوم كتشطحلي قدام عيني
قال لي الحمار تاع بوك ساعتين وحنا نبرحو بسميتك. علاش ما كتجاوبش ا ولد القحبة
شنق عليا وجرني لاحني برا البلوك
وسد الباب هنا
غادي تسد مورايا
باب اخر مرة في حياتي
غادين بيا بالركيل والعصا
سايقيني قدامهم من ساحة لساحة حتى وصلوني
لداك الباب الصغيور ورد الحديد
دورت راسي لقيت الحجرة اللي مضروبة فيها هاديك الآية مزال لاصقة فبلاصتها
كتر من طناشر عام فاش اه كنت داخل قريتها
ودابا كنعاود نقراها وانا خارج. فين
الله اعلم وصلوني العسكر حتى القدام تلاتة د الرجال ضاربين حطات
واحد منهم قد البوطو
طول مني بكثر من نص ميترو. ساد لعندي وفتح ورقة كانت مطوية في ايديه
قال لي نتا فلان
وي ولد فلان وفلانة
نتا هادي نتا كدا كلشي هو هداك
دارو لي ويدي القدام
وجروني حتال الطاكسي بالشيفور ديالو. ريحت الطويل حدا الشيفور وخشاوني دوك الجوج لاخرين بيناتهم اللور. وشدينا هاد الطريق
والضلمة طايحة ضارب فيها الضو ديال الطاكسي بمشعل منور
تا حد ما كيدوي
مضربوني متعداو عليا تعاملو معايا بحال ايلا مكاينش. دازت سويعة كلشي نعس من غيري. انا والشيفور
لي كيضرب عليا مرة ومرة من سديت عيني باش يصحابليه راني غيبت. بقيت كنخمم مع راسي
كندور فيه هادشي لي جاري
واه فين غادين بيا
هاد خوتنا هادو
فكرت فهاد الفيلم من قاع الجوايه
وخرجت بنتيجة وحدة. هي هادي
كيفما كان البلاصة لي غادي يديوني ليها
فراني متيقن مليون فالمية
بلي غادي تكون حسن من ديك جهنم لي خليناها مورانا
وصلنا للعاصمة قبل من الظهر بشوية
بورما تفرقعات لينا الرويضة فالطريق ودات لينا سويعات باش صلحو داكشي
هادي مدينتي ما كنتش كنعرف تا شارع من هادو لي غاديين فيهم
مدينتي لي تزادت فيها كبرت فيها. وكان تيصحاب لي حافظ دروبنا حفاظة الفقيه لستين حزب
تبدل هادشي بزاف
حتى وصلنا للساحة لي في عاد حسيت براسي بخير
هنا رجعت للمدينة لي كنعرف
النافورات متبدلوش بقاو هوما هوما
فاش كنت صغير كنت كندوز من حداهم غير
ماشي ترش عليا الما ونمشي راشقة لي
ومن هاد الساحة عرفت بلي الطاكسي غادي بنا لعند المخابرات. فين جابوني المرة اللولة من المطار
علم الله ايوب القصبي واش مزال تما ولا لا
ختي دابا ولات كتجيني ديك القصبية عندو بحال شي شي لعبة ديال الدراري الصغار
بقوة مدقت من العذاب زيد عليها داكشي لي شفت
حاجة وحدة من هادشي كافية تخلي فيك شي حاجة مغرافية نهار يجبدوها الناس ديال الباليون طولوجي من هنا لشي
ستين الف عام ولا مية الف عام
يتعجبوا لاشنو داز على ديك الفصيلة فاش كتوقف بين هاد الطونوبيل فشي سطوب كنشوف الناس وكنضرب على وجوههم
ما مسوقينش شحال من واحد فيهم عارف شنو واقع في الحبس الصحراوي. شحال من واحد فيهم مسوق اصلا. واش هذا هو الشعب لي
كيدويو عليه الناس دالسياسة
وكيصدعو لينا بيه راسنا
واش معقولة شعب قداشناهو ماعارفش آآ شنو واقع فبلادو
ايلا مكانتش عارف راه مصيبة
ويلا كان عارف اه او ضارب الطم
ما حرك ايد ما تزيد رجل
راه هادي مت المصايب. فلخر آآ خرجت بالإستنتاج فيه آآ
بلي الشعب سوا مكلخ
سوا مبنج والشا هاد مول الحانوت وهاد لي قاطعين الشانطي عارفين شكون هو نعسيم لي مليوح في الحبس وكيتسنى
اللي يعطيه الدوا كل نهار
نسيم اللي ما
مقدرش عقلو يتساير مع شنو واقع وفركل
باين لي غير كنخور
مالي على هاد الكعية كاملة واش كنتسنى شعب على قدو يخرج
يدير مظاهرات باش
يطلقوني من الحبس
وشكون انا اللي غيدار
هادشي كامل على قبلي
ناس غادة جاية
بنادم كثير وعينيه كيمشيو ديريكت للوجوه
ضهرنا قريبة للبلاصة فين غادين
الى اطلع زهران فارجع نقدر نشوف الوالدة الوالد
ولا شي حد من خوتي ولا غير شي كمارة نكون كنعرفها وصافي هانية
هنا عوج الطاكسي دالطريق. او شد اتجاه اخر
ماشي لجهة المخابرات
غاديين كنطحنو في الكودرون حتى وصلنا قدام واحد البني كبير. الكارديانات كتار
باش دخل للطونوبيل بقينا كتر من عشرة الدقايق. التليفونات والروينة عاد باش خلاو الطونوبيل دوز. تقول اه ماشي ديالهم
نزلوني قدام واحد الباب د الزاج كبير
لرض كاتبري كلشي نقي ومنضم شاد بلاصتو
هاد اللوان او بيني او بينها سنين. حسيت براسي كانت مضروبة لي فداك القنت
مشى داك الطويل هاز معاه شي وراق
راه سامحني وكنشوف فلرض. وخا ما قالي تا شي حد هبط راسك ولا سد عينيك. ولكن العادة لي ما تشاور لصقات فيا في
لي فاتو رجعت طويل وعطا لدوك الجوج لي شاديني الوراق
وقاليهم يهبطوني للحبس داوني دوك خوتنا نزلنا الدروج وكندورو وكنعاود نزلو الدروج وكنهبطو
حتى وقفنا قبالة واحد الباب د القطبان د الحديد
القفل ديالو من الوزن التقيل
دقو الباب جا واحد الكارديان غليض وهاز فيديه فرقة ديال السوارت
عطاوه دوك جوج د الوراق
دفعوني لداخل او زادو فحالهم
تسد الباب بقيت مني للكارديان. قال لي بقا هنا ما تحركش
مشى مع الكولوار وتخشى فواحد البيت شوية طل من الباب وعيط ليه مشيت لعندو
مع الدخلة لقيت واحد الشيباني مور
قال لي خوي دوك الجيوب الا فيهم شي حاجة
قلت ليه ما عندي تا لعبة
سولني واش منقي حالتك قلت ليه راه دوشت غير البارح
غير هو عندي القمل بزاف
تلفت الشيباني للكارديان
وقال ليه ديه للحمام
وموراها حطو في الانفرادي. دار عندي وقال لي
الحمام راه سخون
غادي دخل غسل حوايجك كاملين. موراها غسل لحمك مزيان
تبقى تغسل حوايجك ولحمك
حتى تأكد بلي مبقات قملة وحدة كدور. حسن ما تعمر لينا الحبس هنا بالقمل. داني داك الكارديان دخلني
حمام مبخر شبعان دخاخن
قبل ما يسد عليا قالي دير داكشي لي قاليك لاجودان غير تسالي دق الباب. تحمحيمة
دازت مبرعة ديال بصح
ساليت جمعت الحوايج لي غسلت ما عصرتهمش مزيان حيت بالين
الى طلعت البارة فالعصرة غادي يتقطعو حل الكار ديال الباب لقاني يالله باغي نلبس الحوايج قالي زيد خرج قبل ما نلبس
قلت ليه لا ما نخرج حتى نلبس
دار فيا قالي خرج برا
مالك ماشي راجل
وزايدون مالك خايف على زين الفورمة لي عندك ونتا لاهوي بحال القرد سرت آآ العورة من القدام بحوايجي لي
مازال ساردين وغادي مورا الكارديان حتى وصلنا لباب مضروبة فيه رقم سبعطاش
فتحو ودفعني وسد الباب مورايا
هنا بقيت بوحدي
بلاصة مطلية بلخضرا مفتوح
المانطات فوق الارض والكوان واسع تكون فيه ديك تلاتة ميترو فالسقف كاين جوج د الفتحات كيهويو بيها هنا
وحدة كدخل والاخرى كتخرج سرحت حوايجو فوق لرض باش ينشفو
الجو سخون هنا
تغطيت بمانطا وتسرحت فوق لاخرين وداتني عيني
شوية فقت على الصوت ديال الضم
لي معقدني في حياتي
الصوت ديال التقرقيب السوارت في الباب
ريحت وانا مغطي نصي لتحتاني بمانطة
تفتح الباب دخلو جوج د الرجال. واحد شارف ولاخر باقي
كيسولوني وكيقيدو سميتك عمرك فين تزاديتي قاع المعلومات دارو عليها
ووتقوها فكتاب سولوني علاش ناعس عريان قلت ليهم بلي الحوايج لي كان كساب آآ مغسولة ومازال ما نشفات. هنا الشارف آآ
قال لخونا لاخر يمشي لشي يجيب منو الحوايج
مورا ربع ساعة جاب الاستطراد د الحوائج
كلشي جديد لبست داكشي وليت ضارب حطا يا سلام
دازت تلتيام وانا هنا. ما شفت فيها تا حد من غير الكارديانات
تيحلو الباب تلاتة د المرات فالنهار باش يدخلو الماكلة. موراها بساعة كيعاودو يحلوه باش يديو الماعن. ونمشي لبيت لما
الماكلة هنا حسن من لهيه. وهادشي غادي تكونو تحسيتو به بلا ما نقولها ليكم. غير اه ايلا بان ليك اه
مزيان ونقي وبنادم كيتعامل بخير
غادي تقول مع راسك الماكلة تا هي غادي تكون بقواعدها
وداكشي اللي كان هنا الحباس تيجيه فحقو شوية د اللحم داكشي زوين منوع كل مرة لعيبة
كنبقا مخربق فدماغي
كنتسنى شنو غادي يوقع كلما داز نهار وانا ماعارفش شنو كاندير انا
المعاملة مزيانة من غير اه شي مسمنيات او التقرفيدات قلال فاش
تتكون غادي للطواليط ولا راجع منها
ما عدبني تا حد. ولكن اصوات ديال التعذيب كانت كطيح لي في ودني بكاليتي خطيرة. مع الوقت تنولي
نقول مع راسي
اكمانوتي جاية باش
نكون انا هو السورس ديال هاد الغوات
كل نهار مع التمنية ونص د الصباح
كيبدا يوصلني لغوات
الطليب والرغيب كيحبسو مع الجوج ونص
كتعاود تخدم الكاسيطة مع الستة د العشية
تال شي ساعة معطلة بالليل
كنحاول ما نديهاش فيها
ونساها ولكن ما كنقدرش
كيف غدير ؟
الغد ليه حلو علي الباب في العشية
داني واحد الكارديان حتى القطبان د الحديد. شدني واحد اخر ومشى داك لي جابني
طلعني هاد اللخر حتى للفوق
الدروج لي نزلت فيهم في الدخلة طلعت فيهم دابا. حتى وصلنا لديك الأرض لي كاتبري
مشينا فواحد ودخلني البيرو فيه طابلة وكرسي. سد عليا وزاد فحالو. شوية جا واحد خينا يكون فالربعين
من عمرو جماعة الزينة دالوراق بيضين وستيلو. قالي واش نتا فلان بن فلان؟ قلت ليه انا فلان وبن فلان
حط لوراق وستيلو فوق الطابلة او قاليه ريح
ريحت فوق الكرسي
مور الطابلة هادي
المرة اللولة اللي كنحطها فوق الكرسي مور طناشر عام
قال لي داك خينا بغيناك تكتب لينا التاريخ د حياتك
من نهار تزاديتي
حتى اليوم تفاهمنا
قلت ليه خرج وخلاني
بقيت كنكتب كنتفكر نزيد نكتب
بديت كنفكر شنو باغين بالضبط
ما ما عرفتش
السوايع كيدوزو كيتفتح الباب يطلو عليا كيلقاوني عاصر على الوراق
ما كيقولو والو كيخليونا ويزيدو
لقاوني حتى انا جيعان شحال هادي ما طاح الستيلو في ايدي
كانت حاجة عادية من قبل شحال هادي قبل ما نتشد. حيتاش في اي وقت غادي تهز ورقة وستيلو وتحنش لي بغيتي
ولكن فاش كيطيرو من بين يديك لواحد المدة طويلة
كتولي تقول مع راسك
شحال ميزات البشرية ديال الجهد
باش قدرات تختارع هادشي كامل
وراق القلام بجوج عندي عزاز
كنكتب او في التفاصيل كنغرق
كنجبد من قاع على خابية ونكنش. المدارس لي قريت فيها بنادم لي كنعرف والدي حبابي ما سخاو بيا
عشراني الحومة والناس العزاز عليا
مبقيتش باغي نطلق الستيلو وليت كنتشوى بالكتابة وريحة المداد
شوية دخل خونا لي جابني لهنا
تشاف فيا وقال لي
وخا تكون تتكتب التاريخ ديال العالم ما كنتيش غادي تاخد هاد الوقت كامل ا البشر. عطيتو الستيلو والاوراق وقال لي
اللي كان دات السويعة جا مع واحد السيد قلدة وعندو واحد الهيبة زايدة نغزة الوراق اللي كتبت شادهم اه
مول الهيبة في يديه
قال لي شتي هادشي كامل لي كتبتي سميتو الخرا. سميتو الخرا
هادو وراق جداد وهدا ستيلو
كتب لينا المفيد وداكشي حدو قدو بلا متقرع فلوراق
رجعت عاوتاني كنكتب ونتنشوة عاودت داكشي كامل اللي كتبت من قبل
ما كاينش الجديد حياتي هاديك
وكتبتها بلا ما نزيد فيخرات
طلبوا التاريخ ديالي وكتبت ليهم وريقات منو
فالجو خداو عندي داكشي اللي كتبت وعاود هبطوني كيفما طلعوني
ولكن ما فهمت والو
علاش قالوا لي عاود كتب
مكتفهم تا وزة عرفتي بعض المرات كنبقا نقول مع راسي مالي مصدع دابا غي بقوة الأسئلة لي بغاو يديروه
ديرو صافي الغد ليه طلعوني عند واحد خينا طيبني بالأسئلة ما كيتقاضاش
تيركز على الأسئلة د السياسة
شنو الحزب اللي كنتي معاه اشمن جماعة التوجهات ديال صحابك اللي في فرنسا
فاش سالا هبطوني عاوتاني
نعست وانا كنسمع الغوات. وهاد المرة
الغوات ماشي ديال راجل
ديها المرا كيعدبو فيها
متكي بالليل ما عليا ما بيا حتى حلوا عليا الباب
هاد المرة ما طلعونيش للفوق لا داوني فكولوار اللي فيه شومبرات دالفيرادي تا لخر
قبل ما يدخلوني لواحد البيت دارو لي الدراكة على عيني
ودفعني لكارديان لداخل
شنو هاد القهوة هادا عاوتاني
صافي سالا شهر العسل ولا كيفاش
جاني الصوت من القدام قال لي حنا تعاملنا معاك مزيان حيتاش فاميلتك ناس دراوش
ولكن نتا طلعتي فرية مكتسواش
هاد التعليق د الهضرة ما كينفعش معاك نتا. عندك جوج د الحوايج ما كاينش تلاتة
يا اما تقولي اينا تنظيم كتنتمي ليه يا اما غادي نخليك تحسب نجوم الليل بلا ما طلع الفوق
ما دوخش عليا بديك الهضرة ديال غير لاحوني مع الإخوان وانا مسيحي وهادشي غلط
قولي شنو هي الجماعة ديالك
ودابا باش غادي تجاوب هاد السؤال
لي فوقما كيتطرح
تنجاوب عليه بصراحة وكنجيبها فعظامي
الى جيت نكدب عليه نقوليه شي تنظيم
غادي نزيد نقودها
سؤال ما عندكش فيه
والو قلت ليه
والله ما منتسب لشي جماعة ولا شي تنظيم
قال لي نتا والدين مك
راسك حجرة دوا مع شي وحدين وقال ليهم
ديوه لفوق الشلاخة
وغير يعتارف عاود وردوها ليك
وفيلم هذا عاوتاني
مبقاش بزاف وتسالي اخوتي
الفيديو الماجية غادي يكون هو الجزء اللخر
فوقاش غادي يتلاح ما نعرف
باش نوجدو راه غادي نبوسطي
فيوتوب فيسبوك الوقت لي غادي لوحو
هدا ما كان
تهلاو
