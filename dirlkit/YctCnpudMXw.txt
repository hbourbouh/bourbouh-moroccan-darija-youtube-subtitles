ياكوزا منظمة اجرامية لي مختالفة على المنظمات لاخرين
عندهم شي وتقاليد خاصة بهم
بعيدة على داكشي لي معروف متلا على المافيا ديال الطاليان فميريكان
غادي نرجعو للتاريخ ديال هاد المنظمة
لي في الأصل كان من الأسرار لي مكيعرفها حد
ودابا ولات مفضوحة قدام كلشي
ديال بالفرونسي خدمت عليها بالدارجة
مشينا   الأصل ديال الياكوزا ماكاينش عليه يجمع فالتاريخ
كاين ربعة ديال النظريات متعارضين فالقاضيات كيفاش بدات هاد المنظمة
وهنا غادي نرجعو للجابون ما بين القرن سبعطاش وتسعطاش
الفرضية اللولة كتقول بلي الأصل ديال ياكوزا هما الكابوكيمونو
هاد الكابوكيمونو كانوا معروفين بالغرابة د اللبس والشعر ديالهم
المجتمع كان كيعتابرو مقتاطع هي شفارة وخارجين على الطريق
كابوكيمون وكانوا ديما كيهزو معاهم السيوف
كيتعداو عليها الناس وكيديو ليهم ديالهم
منهم كاع اللي يقدر يقتل شي حد غير باش يجرب شي تكنيك جديد هاد المقاتلة. هاك الفقيرة دمك. ولا يطير الراس لشي راجل غير دايز
غير باش يتأكد واش السيف عندو ماضي ولا لا
هاد العصابة ديال كانوا كيحميو بعضياتهم
كانوا دايرين عاشرة ديال بصح
الاحتمالية د ان الياكويزا هوما ورثة ديال الكابوكيمونو طالعة بزاف
والياكوزا ما كينصبوش راسهم من هاد العصابة
كينصبو راسهم للفرضية التانية
ولي هما خدامة د المدينة
لي كيدافعو على المظلومين وكيحميو العامة دالشعب من الاضطهاد
غير هو كاين واحد المشكل صغير انا
صعيب تلقى شي رابط تاريخي
ما بين ليعاكوزا وما بين الماتش اليوكو
بقاو لينا دابا جوج د الفرضيات على الأصل ديال الهاكوزا
نبداو بالفرضية التالتة ولي هي الباكوتو
هاد خوتنا كانوا كينضمو الألعاب د القمر
وكاين لي كيقول بلي الكلمة ديال ياكوزا جات من عندهم
كانوا كيسميو ياكوزا على اي واحد كيخسر فشي لعبة
ندوزو دابا الفرضية الرابعة على الأصل ديال الياكوزا
واللي هوما واحد الكروب سميتو
التاكية كانوا متخصصين في النصب والاحتيال
وكانت عندهم واحد لي قريبة لكفاش ولات الياكوزا منضمة من بعد
سالينا من الفرضيات ديال الأصول
ندوزو دابا للمنظمة
ياكوزا فالوقيتة لي كان النظام الإقطاعي فالجابون
كانوا كينضمو بعضياتهم
بحال الشكل اللي معروف على المافيا ديال الطاليان
باطرون في القمة والاعضاء لاخرين تحتو
لي كيخلي الياقوزا مختلفين على المافيا
هي واحد العلاقة خاصة زايدينها في ديالهم
واللي معروفة بالسمية ديال كوبون
ويغبون هو الشغف
الباطرون الأب والكوبون هو الولد اللي تيكون تابع للشيافر
هاد العلاقة كتخدم بهاد الشكل
خويا كيعطي نصيحة
كيوفر الحماية وكيقدم المساعدة
في المقابل كياخدو ولاء مكيتزعزعش من عند الكوبون
المجتمع دجابون في القرن تمنطاش
هاد ديال كان هو د العلاقة بين البروف والتلميذ
بين الشيخ والمريد
وفي العالم د الجريمة
بين الرئيس والاتباع ديالو
في العصابات اللولة ديال الياكوزا
العلاقة بين اويابون والكوبون كان فيها بزاف ديال التعصب
على خلاف المنظمات الاجرامية اللي في ميريكان
واللي يقدر اي واحد يغدر بالباطرون ديالو باش يشد بلاصتو في العرش
في الياكوزا الكوبون يقدر يعطيه حياتو على ود الشاف ديالو
يقدر يتعرض للسيف ولا لقرطاسة بداتو باش يبقى الشاف الكبير في الحياة
الى مثلا دار شي جريمة
يقدر الكوبون يمشي يتعاقب بلاصة الشاف ديالو ويدوز الحبس
اليوم وخا بزاف د الحوايج تبدلو
كتبقى واحد المقولة قديمة مشهورة بين الياكوزا
الى قاليك الباطرون بلي هاد الغراب لي داز لونو بيض
خصك تكون موافق على هضرتو
مقولة لي قريبة لديك لا قاليك طاح فلبير كطيح فيه بعينيك مغمضين
باش يترقى لكوبون فالمنظمة د الياكوزا حاجة لي صعيبة بزاف
كانوا كيكلفوه غير بالصخرة للدار ديال الباطرون ولا يقابل الوليدات الصغار
نمشيو دابا لواحد الحاجة لي ميمكنش نهضرو على بلا ما نجبدوها
وليا لوشام  السؤال لي مطروح هو علاش هاد اللعيبة كانت ومازالا منتشرة بين العصابة د الجابون
هاد السؤال لبغينا نجاوبو عليه خصنا نرجعو للأصل ديالو
شحال هادي كان الوشام عقوبة كديرها السلطات ديال الجابون
باش تفرق ما بين الناس اللي خارجين على القانون وبنادم اللي داخل سوق راسو
فلي كان كيوقع انه الى ارتكب شي حد شي جريمة
كيشدوه كيوشمو ليه خط كحل ضاير على دراعو
بحال لي ضارب ديبالا تقريبا
هادشي كيخلي اي واحد يقدر يميز بين مجرم وانسان عادي غير من الشوفة
من غير هادشي كاين اللي كيرجع الأصول ديال الوشام د الياكوزا
شي تقاليد قديمة كيمجدو فيها الأساطير ديالهم
فلخر ديال القرن تسعطاش
ولا داك الوشام المعقد اللي كيتضرب فالدات كاملة
معروف عند داك اللي كينضمو الألعاب دلقمر
ديك الوقيتة العملية د الوشام كانت طويلة وكضر بزاف
يدخلو لهم داد تحت الجلد بأدوات تقليدية
ديال الظهر كاملو يقدر ياخد تال مية ساعة د الخدمة
هاد الوشم اللي كيكون معقد شافو فيه الياكوزة جوج د الحوايج
اول حاجة الطريقة باش كيتميزو
وثاني حاجة كيتبتو بيه الانتماء ديالهم للمنظمة
كانوا كيبينو به الشجاعة ديالهم والرجلة والقيم اللي عندهم
وكان عندو حتى غرض اخر
ولي هو يبينو بلي مهمشين في العينين د المجتمع
فهاد العصر اللي كنعيشوه فيه
بزاف ديال كيديرو عمليات الوشام بطريقة
وفي المقابل كتلقى اللي مازال كيدير الوشام بطريقة تقليدية ديال الجدود
هادشي اللي كيخليهم يكسبوا احترام كبير فالعالم السفلي دالجابون
الوشام دابا نيت عندهم في البلاد مرتبط بالياكوزا
فكتلقى الحمامات والصونا لي في الجابون دابا
معلقين بلايك في الباب
كنتمنى اي واحد داير الوشام باش يدخل للحمام
لا كنا كنعرفو الياقوزا من الطيارة غير بالوشام
را كاين حتى واحد الطقس اخر باش كنقلعوهم
واللي هو القطيع د الصبعان
اليقوزة كانوا كيحتارمو واحد الميثاق لي فيه هاد القوانين
ما تأديش ناس ابرياء
متخطفش المرا د صاحبك
متشفرش من العاشرة ديالك
ما تاخدش احترم الشاف ونفذ الأوامر ديالو
كون واجد باش ضحي بحياتك على ود الشاف ديالك
او متعاودش الأسرار ديال المنظمة للبوليس
الى مشى حتى شي واحد من الكوبون كسر شي قاعدة من هادو
يقدر يتعاقب بواحد الشكل اللي خايب
الخيانة كتعتابر اهانة للسمعة والشرف ديال العاشرة
بغض النظر على الموت كانت العقوبة الخايبة
هي طردوك من المنظمة
كينفيوك بالمرة والشاف الكبير كيعلم كاع العشائر
داكشي اللي ما كيخلي حتى شي عصابة تيق فيك ودخلك معاها
بالنسبة للجرايم اخرى اللي ما كيستحقوا عليها لا موت لا طرد
كان اليوبي تصومي هو الحل
هاد هو واحد الطقس اللي كيشدو فيه داك خينا اللي ارتكب المخالفة
وكيقطعو ليه المفصل الفوقاني ديال الصبع الصغير
في الأصل هاد الممارسة كان الغرض منها شحال هادي
ويضعفو اليد ديال الكوبون باش ميبقاش قادر يشد السيف مزيان
وهاكا غادي يبقى ديما تحت الحماية ديال الشاف ديالو
فاش كيقطعو لشي واحد الصبع
شتو داك الطرف وكيلويوه فشرويطة
وكيقدمو باش كيقبل التوبة ديال خونا لي قهوة السوايع
ويلا مشى حتى عاود رقعها خونا فشي مخالفة
يقطعو ليه المفصل التاني ديال الصبع الصغير
ولا كيقطعو ليه المفصل الفوقاني ديال شي صبع اخر
هاد العادة كتكون بحال واحد التحضير لداك العضو
بلي لا زاد خورها فشي لعيبة مازال غادي يطردو بشكل نهائي من المنظمة
الوقيتة اللي كان حاكم فيها الإمبراطور
جابونيين قدرو يهرسو داك النظام الإقطاعي ويحولو بلادهم لواحد القوة صناعية
هادشي خلا البلاد تعيش واحد الازدهار اقتصادي مزيان
وهادشي اللي استغلات الياكوزا باش توسع الأنشطة ديالها بشكل كبير
فلخر ديال القرن تسعطاش بداو شي منظمات كيدهنو اليدين دالبوليس
عطيوهم الرشوة باش يديرو عين ميكا على الانشطة ديالهم
العادة غادا تبقى لمدة طويلة فالداخل ديال التنضيم
هاد التغيير اللي وقع فالجابون خلا كيفكروا يديروا رجل فالسياسة
مكانتش خطوة معقدة بزاف
حيتاش الرجال د العصابة والسياسيين كيتلاقاو في حاجة وحدة
يرتباط ديالو مع
المحافظة والقومية ولات القومية المتطرفة وحدة من المكونات ديال المشهد السياسي في الجابون
فيها ناس من اللياق وزة دايرين بلاصتهم من مور ما تحالفوا مع سياسيين
فالدخلة ديال القرن العشرين بداو كيبانو بزاف د العصابات ديال الياكوزا
من بيناتهم اكبر عائلة ليومنا هذا
واللي هي العصابة لي قدرات في التلاتينات طير كاع المنافسين ديالها
تربا على العرش ديال العالم السفلي في الجابون
بطبيعة الحال كيرجع الباطرون ديالها
هدا كان هو ديال الجريمة المنظمة في الجابون
كان حاكمها بإدمان حديد
قدر يحول ليا في الثلاثينات والربعينات. واحد المنظمة اجرامية مقودة فريا
كان فيها تقريبا تلطاشر الف عضو فستة وتلاتين محافظة من اصل سبعة وربعين لي فالبلاد
تأثير كبير صراحة
واليابانيين فهاد الوقيتة كانوا مبرزطين بواحد الحدث خطير على البلاد
واللي هو الحرب اللي دخلوا فيها مع مريكان
كلشي كيعرف تقن بيه لي وقع فيه روشيما وناقازاكي
هادشي خلا الجابون تهز الراية البيضا فجوج سبتمبر الف وتسعمية وخمسة وربعين
الخسارة ديال الجابون في الحرب علنت على البداية د الاحتلال د الميريكان للبلاد
تحت هاد الاحتلال اليابانيين كانوا مكرفصين
ناقصهم كلشي الماكلة
اللي عاون المواطنين فهاد الوقيتة المحرتكة هوما الياكوزا
كانوا محركين المارشي نوار الشي اللي خلا هاد الناس تلقى ما تاكل باش تعتق راسها
يا كوزام مشاو بعيد وكانو كيبدلو السلاح ديالهم بالماتيريال لي خاص
باش يقدرو يعاودو يبنيو البلاد ديالهم من جديد
هادشي خلا السمعة ديالهم طلع في العينين د المجتمع
السلطات الميريكانية هاد الاحتلال
كانوا خايفين لا الشيوعية تنتشر في الجابون
فله ناضو تحالفو مع العصابات الياكوزا لي كيموتو عليها البلاد
تا شتا هما مكانوش كيحملو الشيوعية
كانت هاد الوقيتة هي اللي بدات فيها الحرب الباردة
وفهاد الفترة فاش بان واحد السيد اللي غادي يماركي التاريخ ديال الياكوزا
واللي سميتو يوشيو كوداما
هاد خينا كان واحد من اكتر الناس نفودا فالجابون مورا الحرب
كان دار تحالفات مع العصابات ومع السياسيين
وفي التلاتينات كان عندو واحد اللي كينفدو عملية الاغتيال لشي سياسيين في البلاد
من مور الحرب العالمية الثانية تشد في الحبس ديال طوكيو
كانوا كيعتابروه مجرم حرب من الكلاسقة
فربعة وعشرين ديسمبر الف وتسعمية وتمنية وربعين ملي خرج من الحبس
كوتاما بدا كيحرك الثروة ديالو لي دارها من
على ود باش يقضي شي اغراض سياسية
بدا كيقمع الصداعات لي في المجتمع وكيطرد الشيوعيين من البلاد
كضماء مشى بعيد ودار ايدو في ايد المخابرات دميريكان
كانت عندي غير البداية ديال التحالف لي غادي يطول
في الخمسينات والستينات المخابرات ميريكان
حيت كتمول القومية اليابانيين
باش يحاربوا الشيوعية في اسيا
يعكوزا لي كانو حليف ديال القوميين ستافدو بزاف من هاد المساعدة
ملايين ديال الدولارات لي كانت لهم
بالفضل ديال كوضاما ولات الياقوزا كتلعب دور كبير في سياسة الجابون مورا الحرب
هادشي خلا المنظمة يكون عندها واحد التأثير ما عمرو كان عندها من قبل
منخر الاحتلال دميريكان دار مت الجميل مع الياكوزا
يقدروا يطوروا سياسيا واقتصاديا في البلاد كاملة
الخمسينات جابون بدات كترجع شوية بشوية القوة الصناعية ديالها
بدات كتفيق من ديك الفوضى لي خلفاتها الحرب العالمية التانية
في الف وتسعمية وتنين وخمسين تسنت المعاهدة ديال السلام في سان فرانسيسكو
وهنا تسالا الاحتلال دميريكان الجابون
مكانوش محتاجين قرن باش البلاد
غير في الف وتسعمية وتمنية وستين ولات الجابون هي القوة الاقتصادية التالتة في العالم
ما كانوش راضيين بهاد الوضعية
فاش كانوا كيربكوها فلوس من المارشي نوار
وملي المواد الغذائية ولات متوفرة
هرب عليهم المارشي ومشى ليهم الكونترول اللي كانوا دايرينو على الشعب
ياكوزة لقاو راسهم خصهم يعوجو اخرين
بحال الدعارة القمر الكلاب واهم حاجة
اللي هي ديال
كانوا كيوزعوا للبلاد كاملة
هادشي اللي خلاهم يعمروا من هاد التبزنيسة
ومن غير هاد الأنشطة كانوا كيديرو حتى الابتزاز
العصابات دلياقوزا كانوا كيدخلو فلوس كحلة
تأثرو بزاف بالمافيا لي كانت فميريكان
على طريق الافلام ديال هوليوود
ولاو كيضربو الحطات بحالهم
كحلك كحلة قميجة بيضة
او زايدة عليهم تا نظاظر كحلين
العدد ديال الأعضاء د المنظمة ولا كبير بواحد الشكل لي كيخلع
باش تاخدو فكرة البوليس في الف وتسعمية وتمنية وخمسين
قدروا العدد ديالهم بسبعين الف ياكوزة في البلاد
من مور خمس سنين هاد العدد ارتفع لمية وربعة وتمانين الف عضو
تخايلو الرقم لي كبير بزاف
الجيش د الجابون ومكانتش واصلة هاد العدد
في الستينات والسبعينات جوج ديال الفاميلات الياكوزا غادي يطلعو مزيان
اللي جبدناهم والفاميلا الثانية لي سميتها
وهادي كاينة فطوكيو
هي لي كانت شادة العاصمة
فالراس ديالها كنلقى واحد السيد سميتو
شاف كبير د الياكوزا لي تا هو كان عندو تأثير ما ساهلش
الف وتسعمية وتنين وسبعين هاد الفاميلات بجوج دارو تحالف
وهادشي كيرجع فيه الفضل والسياسي اللي دوينا عليه
يشيق عضاما لي كان كيسرح الطريق للرجال د العصابات باش يتأنتيقراو في السياسة
كوداما كان شاد سياسيا بإيد
وفي اليد الاخرى كنلقاوها شاد جيهش ديال الرجال د الياكوزا اللي خدامين عندو
مغاديش ولا قلنا بلي هاد خينا فالستينات والسبعينات
كان واحد من اقوى د الرجال في الجابون
ولكن فاللخر ديال السبعينات وقع واحد الحدت
اللي سالا الكوداما الكارير ديالو
توجهات ليه بزاف ديال التهم بسبب التهرب الضريبي
الارتباط ديالو مع شي فضايح دالرشاوي مع مريكان
القضية تفرقعات والشعب الياباني حقد على خونا
مظاهرات بدات كدار قدام السكنى ديالو باش يتحاسب على هاد الخيانة لي دار للبلاد
قوميين لي كان عزيز عليهم كضاما
بداو كيطالبو باش يقتل راسو حيتاش وسخ الشرف ديال الجابون
كانوا كيشجعوا باش يديروا الطقس ديال الهراكيري
اللي تقدرو تكونو شفتوه فشي فيلم شي مرة
الطقس كيشد بنادم السيف وكيشق بيه كرشو
الشعب كانت كبيرة لدرجة ان واحد خيانة
يحاول يقتلك اوضاما فدارو بالطريقة ديال
صاك الطيارة باش يدخل في الدار ديال كوضاما وتفرقع
ولكن زكلها وصدق طايح فجنبها ومات
مسخوط الوالدين موتة ديال اللعابات اصاحبي
هاد الفضيحة لي دارت بوم اترات على الصحة ديال وكوداما
دهورات حالتو وحتى الامبراطورية ديالو شيو داتو
سبعطاش الف وتسعمية وربعة وتمانين
توفى كوداما فنعاسو بسكتة ديما غياب فطوكيو
قبل ما تسالا المحاكمة ديالو
هاد الفضيحة شوهت الصورة ديال في العينين د الشعب
زيد عليها تا واحد الحدث لي وقع ست سنين قبل من الموت ديال كوداما
فألف وتسعمية وتمنية وسبعين
الشاف ديال كازوطة وكا
تيعرف كيفاش يبقى في الظل
وخا كان كيتحكم بفاميلا لي فيها كتر من ميا وعشرين الف واحد
ولكن تا هو غادي تجي وقيتو باش يطيح من فوق العرش
كيفاش بسباب المنافسة لي كاينة بين العصابات
هاد القصة بدات فواحد الليلة من جوي الف وتسعمية وتمنية وسبعين
كانطاوكا ومريح فواحد مع شي خمسة درجالو
شوية وهو يوقف عليه واحد خينا
جبد فردي وخوا القرطاس فالشاف ديال
من بعد هرب من تما باش يصوفي راسو
فلوقيتا ليطاوكا هزوه فطونوبيل لأقرب سبيطار
يقدرو ينقدوه واخا جات فيه واحد القرطاسة فالعنق
خونا اللي نفد ديك المحاولة د الاغتيال
كان واحد من الفاميلة اللي كتنافس
ولكن مطولش بزاف
مرشسي سيمانات قليلة لقاو الجتة ديالو حدا واحد الجبل مليوحة
من مورا هاد المحاولة د الاغتيال ديال الشافط ليا ماجوتشي كومي
كانت باينة غادا تشعل حرب دالعصابات
ولو اليقوزة كانت طايفة ما بيناتهم بنهار فالشارع
وتاحد مغادي يقدر يدخل باش يوقف هاد الفوضى
البوليس براسهم عارفين الدعوة مقودة الريوسة كتير
فهاد الوقيتة طاوكا كان كيطايف باش يوقف على رجليه
محاولة الاغتيال لضعفاتو بزاف
وكانت هادي هي البداية د النهاية
بالنسبة ديال العاشرة
باش بدا كيضعاف قد السيطرة على فاميلتو
وهاكا بدات المنظمة عندو كاتنقاسم
بزاف ديال الريوسا كانوا كيحاولو يشدو بلاصة الباطرون
فلخر ماتش في العام د الف وتسعمية وواحد وثمانين
نوبة قلبية سالات ليه الفترة ديال الحكم ديالو
لي دامت المدة ديال خمسة وتلاتين عام
اقوى منظمة الياكوزا كاينة في الجابون
الجنازة ديالو جمعات كبار ديال رجال الأعمال والناس لي مهمين في البلاد
بقا دابا السؤال المطروح هو شكون لي غادي يكون الخليفة ديالو في العرش
الجواب يقدر يصدمكم
مولات الباطرون لي مات هي لي خلفاتو فبلاصتو
سميتها الحاجة اللي ما عمرها وقعت في التاريخ ديال
تا للعام ديال الف وتسعمية وربعة وتمانين عاد غادي يديرو واحد خينا باطرون جديد
كيما قلنا من قبل كانوا جوج د الفاميلة دياكوزة كبار هوما لي شادين الراس
ولكن في الثمانينات تزادت عليهم اخرى
وليا سوميو وشيا كاي
هاد المنظمة كانت مبدلة على لاخرين
مكانتش عندها باطرون كبيرة كيفما مثلا
كانوا كيخدمو بشكل اخر
هاد الفاميلا كانوا فيها بزاف ديال الباطرونات كلهم متساويين
اللي كيضمن بزاف دالاستقلالية للعصابات اللي تحتها
كيدخلو بيه روينة كحلة د الفلوس
ولكن السؤال اللي يقدر يطيح عليكم في البال هو
شنو كانوا كيديرو البوليس فهاد الوقت كاملو
بطبيعة الحال كانوا غارقين في الفساد
كيتعاونو مع هاد العصابات وكيدبرو على رزيق من عندهم
وحتى الا شدو شي واحد من شي عصابة كيطلقو مور يامات قليلة
فاش كتكون شي مداهمة كبيرة الخبار كتوصل العصابات قبل ميوصلو البوليس
يكون عندهم الوقت فين يهربوا ولا يخبيو اي حاجة تقدر تجرمهم
العقوزات تاهوما بدورهم كانوا كيتفهمو هاد المزيان لي دايرين معاهم السلطات
بعض المرات لا ارتكب فيهم شي واحد جريمة القتيلة
يسهل القاضي على السلطات وكيمشي يدير هاكاك للكوميسارية يسلم راسو
التفاهم اللي كان بيناتهم كان كيخلي الياكوزة بعض المرات
يلعبوا الدور ديال البوليس فالمجتمع باش يحلوا شي مشاكل وصداعات
تأجل عمد الف وتسعمية وتلاتة وتمانين
ويا تفضح الصحافة اليابانية
العلاقة لي كتجمع بين البوليس والعصابات لياكوزا
شي بوليس كانوا كياخدو رشاوي لي كتوصل تا لعشرين الف دولار
باش يغمضوا عينيهم على شي جرائم كانوا كيديروها العصابات
الفساد مدازش السلطات باش ما تخسرش الصورة ديالها
مية وربعة وعشرين بوليسي وعاقبو منهم شي وحدين
فلخر ديال التمانينات جابون عرفت واحد النمو اقتصادي مفرقع
البورصة ديال طوكيو التي هي اكبر بورصة في العالم
وهادشي خلا يكونو فقلب اللعبة
كانوا غارقين فالمارشي ديال العقار والأسهم باستثمارات اللي كبيرة
هاد الفترة كانت مزورة عندهم وضربو فيها العشرات د الملايين ديال الدولارات
ولكن كاع الفقاعات كيطرطقو واحد النهار
الاقتصاد د الجابون مكانش سيدنا
الف وتسعمية وتسعين بدات البلاد كدخل فواحد الأزمة خايبة
اللي ما عمر طاحت فيها في ربعين عام اللي سبقاتو
الامبراطورية ديال الياكوزا بدات كطيح
والإرادات ديالها انخفضت بواحد الشكل كبير
وراه خرجو عليهم فضايح ديال الكريديات بالملاير ديال الدولارات
مسؤولين كبار في البوليس دجابون اضطروا ياخدوا اجراءات باش يردوا على هاد الموجات الفضايح
فواحد مارس الف وتسعمية وتنين وتسعين
الحكومة اليابانية خرجات قانون ديال مكافحة العصابات
ها كارطات الدولة من الياكوزة عدو ديالا
دارو بزاف ديال التدابير باش يزيروهم
يقدروا يطيحوا الآلاف ديال في الشبكة
ولكن هاد القانون خلا العصابات يوليو خدامين في الخفا
الشي اللي صعب على السلطات باش يوصلو للمعلومات
كاين من الباطرونات لي حبسو كاع العلاقات ديال التعاون وبين الياكوزا والسلطات
وبسببها تزيار الياكوزا ولاو كيقلبو على مارتيات فين يخدمو برا البلاد
بداو كيديرو ديال العيالات
كيجمعو الآلاف ديال العيالات من آسيا
كيعطيوهم وعد بلي غادي يخدموهم ويتهلاو فيهم
ولكن هاد الوعود اللي كانوا كيعطيوهم غير تخربيقة
اللي كان كيوقع انهم كانوا كيدروكيو هاد العيالات
وكيخدموهم في الدعارة صحة عليهم
كانوا كيدخلو مراد البيزنس الملاير ديال الدولارات في العام
المارشي ديال فيتامين على برا تا هو كحلوها فيه فلوسو
زيد عليها من بعد خدمو على الهيروين وحتى الكوكايين
اليقوزة كانوا كيتعاملو برا البلاد مع واحد الكارطيل في كولومبيا
وما فيها دروسيا
اما ميريكان فراغ
سنين وهوما كيتعاملو مع المافيا اللي كانت في نيويورك
فلخر ديال القرن العشرين الياكوزة تزرعو فبزاف ديال البلدان
هادشي اللي خلا ديالهم يطوروا لواحد المستوى دولي
وهاكا يقدرو يخرجو من ديك الأزمة لي طاحو فيها من قبل
في القرن الواحد وعشرين الياكوزا ولاو خدامين بعقلية اخرى
كيهمهم دابا هو ويجمعوا الفلوس
داكشي ديال التقاليد والالتزامات والاحترام مبقاوش مدينا فيه
مشى داكشي مع دوك الباطرونات الكبار اللي ماتوا
هاد الجيل الجديد ما غيقدروش يضحيو بحياتهم على ود شي باطرون
منهم كاع لي فشاو اسرار طيحات ريوس كبار ف المنظمة
حاجة اللي غير هادي سنين ما تلقى تا حد من
لي غادي يقدر يزعم يديرها
كانت عندي ديال اللي هي منظمة ماشي بحال كاع المنظمات
اللي تلف وسط الكلمة د الجابون يعاود الفيديو ركز معاه
لي بغى الانستغرام ديالي راه غادي يلقاها في لتحت
وهذا ما كان اخوتي
تهلاو    شلون في
سبحان
