العقل صارح. فوسط بير مظلم بلا قاعدة
مقبور حي صلاش ميت على حساب لي واخد بارودوكس لي واقع خلاص لي دار
السعادة عالحياة تارك الحيوط بالدماغ فارغ
عاوتاني تعياو ما ترمش النم لا داز الوقت الهم عليك داز النهار ما طالع
الشكوى تا حد ما سامع
من مور الإضراب على الطعام المدير د الحبس حول حياتنا للجحيم
الماكلة ولات كتجينا فيها النص د القدر لي كان
دخلنا للمرحلة لي بدينا كندوبو فيها بالشهور
الجوع تياكل في لحمنا
والملل كيتقب فرواحنا
كنت نقدر نتسطا كون بقيت كنسول راسي
باش نقدر نصبر على الجوع والمرض
ولكن سيدي ربي وحدو لي مطلع على الغيب
كنت عارف بلي الى جبدت فبلاصتي مكنتحركش
غادي نجيبها فصحتي
داكشي علاش كنمشي ونجي في السيرون باش نبقى شاد
وما يديرش الزمان في صحتو شي علو
كاين اللي قدر يزرب عليا الهوا الفاسد
المعاناة النفسية وحريق الأعصاب
كون مخديتش قرار منبوجي من قبل
هادي نقطة فصالحي وجبتها لاصقة
دزت شهرين باش لاحونا فهاد القبور الخانقة والمعفنة
بالعرق وريحة الطواليط والشتيوة
كطلع معاك الريحة كتبغي تلوح كرشك على برا
داز الصيف وجات الشتوى
وهنا فتازمامات ما كاين لا خريف رومانسي
ولا ربع دلعشاق
شهرين الشمس الحارقة
وعشاب شهور دلبرد القاطع
كيف غندير مع هاد السمر او فراسو مع لي جوج مانطات مشركين او بياصة
حوايج الصوف مكانكسابهومش والحميمة عندو حيلة كيفيطاكي على السم دلبرد
يا ربي تعطيني الصبر لي ما يضبر
بقوة ايماني باش نقدر نسلك من هاد الموجة ونحط رجليه في البر
من نهار وصلت لتازمامرت ونا كنعصر دماغي باش نلقى شي طريقة كيف نتواصل مع مراتي
خديجة اتجه داك النهار اللي خديت فيه قرار باش ندوي معاه الكارديان اللي متعاطف معايا
خونا قبل بلا ما يتردد
جابلي ورقة وستيلو وشمعة ووقيدة
كتبت جوج د البريات
وحدا المراتي ولاخرة للدكتور لي خدامة عندو
تصيفطو لبريات للرباط وبقيت كنتسنى فوق مجمر حامي
لا بغيتو تعرفوا شنو كتبت لمراتي غادي نقراها ليكم
كنكتب ليك من تا زمامرت
بين قصر السوق وميدلت
راني مسجون ليل ونهار فسيلون ضيق مظلم وفارعان رطوبة
كلشي هنا ممنوع حتى
من الشمس والهوا النقي
كانش كيصحابلي بلي غادي يجيبونا فطيارة بحال الكوليات
العصابة العين والمينوط فليد
على حساب الهضرة لي وصلاتنا
الأوامر تعطات من الفوق
وجابونا خبيا في السر
مازال ما عرفناش شنو السباب ديال هاد الدفنة على غفلة
عارفك غادا تكون مشوشة بزاف
ربي كبير غير زيد في الصبر
الكارديان راه ريسكا على قبلي
ضروري تعطيه فلوس باش يجيب لي معاه الماكلة والدوا
هنا راه المجاعة دايرة حالة
وما كاين لا طبيب لا دوا
راه الكارديان صاحبي وتيقة
بكى كاع فاش شافني فديك الحالة
كنبوسكم كاملين  تهلاي ف الدراري وما تقنطيش من الرحمة د الله
ومتهزش ليه الهم
انا قادر نصبر على اي حاجة
سمح لي على
الخطرة السيروم مظلم
كانت هادي هي البرية لي صيفطت لخديجة
مور سيمانة وصلناه لجواب
تأثرت لدرجة انني بديت كنترعد بحال شي ورقة كيلعب بها الريح
عيني غرقو وسط الدموع ومقدرتش نقرا البرية
كان الجواب شبعان محنة نصائح دعاوي د الخير وخبار الدراري
وانا كنقرا فهادشي حسيت
بشي برا ديال الثقة د النفس دقات ليك
ديال الأمل سراتلي مع دمي
هاد القضية من بين الحوايج اللي خلاوني حسكة معاهم فهاد الجايحة فين مليوحين
البرية كان فيها شي فلوس
الشي اللي خلاني نشري بزاف داللعيبات على طريق الكارديان
دوايات تمر ايطرو دالزيت
والقارو خورتها فهاديك
كنسمم راسي وخلاص
الخوت اللي معايا فالكاش وعاودت ليهم على الفيلم
قريت ليهم حتى البرا وداكشي لي جا فيها
كاين اللي تصدمو منهم اللي استغل القضية باش يطلب شي من عند خونا الكارديان الرجولة
اللي تشجع باش يدير شي رحلة اخرى مور شي سيمانات
فاش سمع اللعاقة لي عرضوا عليه الخوت
ولكن الحياة شحال ما دارت معاك زوين
كتجي واحد النار وكتعطيك بالظهر
وهنا كندوي على القنية اللي قناو الكارديانات لاخرين
على عشيرنا اللي كيدير معانا المزيان
قالوها للمدير ونصبو ليه فخ فالمحطة الطرقية ديال الريش
عشيرنا ما عارف باش تبنى
فاش وقفوا عليه في المحطة هاز معاه داكشي اللي وصاوه عليه الخوت
شدوا قيطي ضرب فيها ستين يوم د الحبس
وعطاوه التقاعد النسبي
داكشي لي وقع ليك هانت الحاجة لي كضر بزاف صراحة
المشية ديالو كانت خسارة كبيرة
خربقاتني ديال بصح
واعتبرت هادشي اللي جرى اول كارثة وقعات لي هنا في تازما مارت
هادشي خلا الكارديانات حاضيين جنابهم
زيد عليها الغدا لي ولينا كنتحرمو منو فكل مرة
بسباب شي تخرميزة لا علاقة
الكارديانات كانوا باغين منا نسمعو كلامهم بلا نقاش
ولي طلب شي حاجة سوا
كان واحد ولا جماعة
العقوبة القاسية كتخلي دار بونا
لا ماكلة لا شراب
المدة ديال ربعيام
واش كان فراسهم بلي ما كاين حتى شي قانون يقدر يحرم المسجون من الماكلة
كاين لي جاهل بهاد القضية
ولكن كاين لي كان عارف
والحجة عندهم هي
حنا غير تاع نطبقو داكشي لي وصانا عليه المدير
مدير كيمص الدم ديالنا
والهدف ديالو هو
يقتلنا على مهلة
فاش جراو على خونا
تعطات الأوامر د الكارديانات باش يزيرو السمطة
ما يدويو معانا وما يقربو لينا
وهاكا ولات العلاقة بينا وبينهم لشهور طاحنة
ما بقى كيوصلنا خبار ولا من قريب يدي ما يعاود علينا
بنادم زاد كيدوب وبانو العظام دشي وحدين فينا
كحالو الوجود شي خوت وخا الشمس مكدورش بينا
وكاين اللي تخرقم ليه وجهو صفار ديال بصح
المرض هلك الصحة دبزاف دلخوت
لا دوا يشفي الحال ولا طبيب يداوينا
توسخنا وشعرنا شعكك
الحياك لا توجهنا وضرات حروف ووسط غابة
دازت علينا ست شهور فتازمة ما عرفت
ولفت نتواصل من مور الحيوط مع ناس ما عمري شفتهم ولا عرفتهم من قبل
كنا كنميزو بعضياتنا غير بالصوت
وكل واحد تيتخايل مول الصوت كيف داير
وشحال من مرة عورناها
حيت كاين اللي تيبان لك صوتو غليض وبان من بعد بلي راه قصير
عكس ما كان تيصحاب لينا
الطول ديال المدة خلانا نعرفو الطبايع ديال بعضياتنا
كاين لي سكوت لي مديبريميه لي ناشط صحابو هضرة نعاسة
وخا كانوا دايرين بين ربعة الحيوط
ولكن كنت كنعرف بنادم غير من الكحبة ديالو
بالطريقة دكيف كيعطس
فاللول كل واحد فينا كان تيبغي يبين غير داك الزوين فيه
تيدير كل ما فجهدو
باش يغطي على الكوطيل الخايب
لي غادي يتفرش من بعد مع الوقت
حيتاش تا حد ما معصوم من الغلط
الكاشو عندنا كان فيه بنادم مخلط ما بين لي بخير ولي مريض فدماغو
لي مكالمي ولي دافع الجبهة
كاين صحاب التفاؤل لي كيتسناو شي عفو ولا
معجزة كاين صحاب التشاؤم اللي ما كيتسناو تا لعبة
منا لي مسكت الماطر مكيدويش
ما فيه اللي يضيع طاقتو هاد الهضرة
ويمكن هادو لي خسرو بزاف بسبب هاد النظرة والغالطة لي كانت عندهم
في المقابل كاين صحاب الهدرة
لي كيقتلو الوقت وكيسرعو الزمان
الأغلبية فينا كان شاد الزكر مع الريوس سخونة
اللي هوما الكارديانات
قليل فينا لي كان كيفك معهم وبحالو بالتي هي احسن
المحابسية اللي من العروبية كانوا اكثر من ولاد المدينة
كاين لي مازال ناقصاه تجربة
وكاين الدنيا الفرق في العمر كان سباب فبزاف د الصداعات. على قبل التنظيم والقرارات لي خصهم يتخادو بالجماعة
وطايفة بين جوج د الأجيال
خلات الثقة بيناتنا بحال شي كربة متقوبة
من بين الروينة لي كانت فتازمامرت
يا خاي الغوطة ديال صحاب الطيران مع الموشات
زيد عليها الضباط مع ضباط الصف
الضباط كانوا يرفضوا يتعاملوا معهم بحالهم بحال ضباط الصف
وهاد اللخرين كيرفضو الامتيازات لي باغينها الضباط
وعلى اقل حاجة
كان الضباط كيجبدو ديك الهضرة ديال حنا رؤساء عليكم
وكيردو عليهم ضباط الصف
داكشي كان قبل
دابا كلنا محابيس
ولي كيطبق علينا كيطبق عليكم حتى نتوما
اختاز ممرت اه
مكاينش فرق بين الكراد ولا العمر
وخا جهنم كحلة ولكن على الأقل متساويين كاملين
بحال نهار الحساب
ولكن هاد النظرة كانت غالطة
مع الوقت التمييز بين الناس ما غاداش يطير
الكارديانات اللي تاهوما ضباط الصف
تعاطفوا مع محابسية من نفس ديالهم
ولاو كيعيطو ليهم بسمياتهم
اما المحابسية الضباط
كيعيطو ليهم الكارديانات غير بالنوامر
انا كنت مرشح ضابط
اداريا كنت ضابط الصف
ولكن عندي شي حقوق ديال الضباط والاحترام ديالهم
كنت بحال البرا دالميزان بين جوج ديال الكروبات
ما كنتش كبير مقارنة مع ما كبر مني
بحال الحشاد لي تيعقل على الكاميوات البخارية
وما كنتش اصغر واحد
حيت كان معانا بوحيدة
اللي ما كيعقلش على محمد الخامس فاش رجع من المنفى
كنت كنخبي فكاري الكحلة وما كنقولهاش
باش مانصدمش الناس لي متفائلة بالزايد
يقدروا يقولوا لي انت ما عندك ما تخسر
سوا بقينا في الحبس ولا خرجنا نتا راك مضروب بالمؤبد
يمكن مفراسهمش بلي مادام كاينة حياة
وراه كاين امال
وحتى انا كنتسنى فشي معجزة فوقاش توقع
طلعت البارا ديال التحدي كونتر الموت
لي حلفات حتى تجيبنا لرض واحد مور واحد
على قبل هادشي كنتمنى الناس لي بغاو مزيان
ونديرو شي يلتزم به كلشي
السقيل في الوقت ديال
تا حد ما يدوي ولا يتكلم
حتى يبرح واحد فينا بالوقت ديال الفياق
البراح تيكون واحد كان ختاروه كل مرة بالنوبة
ممنوع تبرزط الناس بالليل الا في الحالات ديال الضرورة
فلول كاين لي محملش هاد
ولكن شوية بشوية
بدا بنادم كيوعى بالريسك اللي عليه وعلى خوتو
حيت داك التشيار دالهضرة بلا وقت كان تيفرعنها ديال بصح فهاد الظروف
كنت مقتنع بلي الهدف من هاد الرمية لي رماونا في الانفرادي
كان مجمر تيطفيه بنادم من الداخل على عافية مهيلة
نهار يسالي المدة ديالو يخرج للزنقة واحد اخر
ميموار ديالو تمحات
وحطو بلاصتها بلاكة مكتوب فيها
بنادم تايب مدجن ومروض
وزيد عليها مزعزعة من الفوق
فصل د الشتا كان راخي دقو علينا
البياصة لي كنعسو عليها ولات بحال شي طرف ديال الثلج
وما بقاو دوك المانط كيقضيو غرض مع هاد الجو
زيد على هذا الماكلة لي مكتنفع فوالو. والروايح د النم والأوكسيجين طايح
هادشي كامل خلا حياتنا
صعيبة وكطلع فالراس
قررنا باش نقادو البروكرام
ونديرو الخاطر لكلشي
سويعات للناس اللي باغين يشدو الحتيت ويتناقشو
نهار الجمعة كنا كنجبدو المواضيع ديال الدين البلاد وكنقراو القرآن مجموعين
الحد خليناه للضحك والتسطيرة
كل واحد فينا كيغني ولا كيعاود القصص والخبير
كنحاولو نساو لينا
وداز العام اللول في تازمامرت
بنادم كيقاوم باش يبقى في الحياة
بديت كان ولف الوضعية
وخا معمر كان تيطيح لي فبالي بلي بنادم يقدر يولف على شي حالة بحال هادي
وكيفما تيقول المتل
الزمان كيتقب الصم
دازو شهور وحنا على هاد الحالة
فران في الصيف والثلاجة في الشتوى
واحد من الخوت ما
صبرت على هاد المعاناة وبدا كيهلوس
الظلمة كانت كتزيدلي في المساوس الوحدانية كتشرقو من الداخل
بدا كيحماق فاش تهلوسات عندو الدعوة
ولا كيصحابليه بلي مع شي حد فالسيلون
كيتخايل مو لي كانت عزيزة عندو بزاف فجنبو
وبعض المرات كيتخايل مراتو ولا بنتو
فاش كنسولو علاش كدوي بوحدك كيقول لينا راه مريح مع الضياف
ولا كيشرب شي كاس د اتاي مع فاميلتو
بعض المرات كان
تيطلق شي غوتات
العفو لله ولا كيقرا القرآن بصوت عالي
هاد خونا هو
محمد شمسي بيلوط تحكم عليه بتلت سنين فالقاضية ديال الطيارة دالملك فتنين وسبعين
واحد النهار بقا كيغوت بزاف
كيطلب ويزاوق فمو باش تحن عليه وتصوفيه
شوية سكت على غفلة
الغد ليه فاش حلوا عليه الكارديانات
القوم مول الأمانة دا امانتو
طايح لرض وسط ضاية دلما
زبطيه كيفما ولداتو مو النهار اللول
شاد في ايديه سطيلة خاوية
وعينيه خارجين نهار تنين وعشرين فبراير
الف وتسعمية وربعة وسبعين
كان يوم ديال الحداد عندنا
مشى فيها واحد من الخوت
على ما كيبان
ان خونا شمس يبقى كيقطر بالعرق
بقوة الغوات والروينة
وتعرا وكب على راسو الما متلج
فهاد الجو بارد
وعليها طاح طيحة وحدة ما عاودتش نوض
مدير قال تيدفنوه في الساحة ديال الحبس
اشمن دفين قل لاحو فالحفرة وصافي
ماغسلوه ما كفنوه ماصلاو عليه ماتالعبة
كبرو كيفما كتكبر الكلاب المصورة
مشى خونا محمد شمسي
بقات سميتو مطبوعة فقلوبنا
من مورا هاد المصيبة بزاف ديال الخوت صحاب لهم بلي الوضعية غادا تحسن
ولكن العكس اللي وقع
تكرفصات الحالة من كاع الجوايه
بالصحة الماكلة المورال
كلشي مقتول الموت ديال شمسي يزعزعنا
خلانا كنسعطحو الأسئلة فدماغنا
كيفاش واحد فصحيح وفصيح تسالي حياتو بهاد الشكل
كاين منا اللي قال بلي السيد تسطى
كاين لي قال بلي يمكن كيسمو فينا بشوية
فرضية ديال الميكروب ولا شي فيروس ضربو
تا هي كانت مطروحة
زيد عليها واحد لي قال لينا را يمكن كنضاربو شي جن
القضية ديال التسمم برزطات واحد صاحبنا بزاف
عبد السلام حيفي
لي بدا تا هو شاد الطريق التسطية
كان لجارو لي مقابل معاه
باش يضرب على الكارديانات فاش يكونو كيفرقو الماكلة
لا يحطو ليه السم فالطبسيل
سولو جارو قاليه علاش غادي يديرو ليك غير نتا السم بوحدك
ومايديروهش لواحد اخر
جاوبو حيفي دارو السم لشمسي حيتاش هو اليوتنو
وانا عندي نفس بحالو
ودابا جا الدور ديالي
دير داكشي اللي اللي قلت ليك
وحتى انا غنقابل الطبسيل ديالك
هاكا بدا خونا العزيز كيخطوي فطريق المعاناة اللي غادي توصلو للتفرويح
الشتوى طيرات حياة شمسي من فوق لرض
وطيرات مع العقل دخويا حيفي
البرد كان كيشطحنا صحا
البندير كان شادو لينا الفك السفلي مع العلوي
فريتم كيسطح الصنان ما بيناتو
غالبا ما كنا تنقراو القرآن بالجهد
ولا نغنيو بصوت عالي لا عل وعسى يدفيونا اصواتنا فهاد الفريقو
مع الوقت ولات الشتا كدخل علينا حتى للسيلونات
كاين اللي هجمات ليهم على الفراش والباياصة
كنت من الناس اللي عندهم الزهر
ومافزقاتش بياصتهم ولكن الارض كاملة عمرات ليه بالما
كاين من الخوت لي بقا مقرض للارض فشي كوان
كيتسنى تصحى الشتا وطلع الشمش باش يتبخر الما فوق السطوح
واحد في الطيران سميتو الزموري
كان مسكين فوقما صباط الشتا
كيضل واقف حدا الطواليط
البلاصة الوحيدة لي مكيقطرش فيها السقف
دوز اللياليك حلالاوي عليك خطاه
كيترعد وكيتسنى الصباح
باش ياخد كراطة عند الكارديانة تيجر داك الما على برا
شحال طلبهم باش يحولوه لسيلون اخر
او ما عقلوش عليه
قاليهم اودي قولو للمدير يقادلي غير السقف. وخليوني هنا
الخوت كاملين بداو كيحتجو باش الإدارة دير شي حل معانا
الكارديانات اللي تاهوما كيعومو فالما فالكولوارات
وصلو الهضرة للمدير
ولكن تا حاجة ما دارت
الوعود الخاوية بلا ما يقادو حتى زمرة
كان خصنا تسناو عشر سنين
باش اه يصلحو لينا السقف
ربي كبير بقى البرد كيحفر لينا فعظامنا حتى للسلسول
زيد عليه الجوع اللي يفرتك لينا مصارنا
فاش كيجي الصيف البخوش كيدير فينا حالة
البق والبرغوت كيحلف عليك لا نعستي
شبعو مصان في الدم ديالنا
طوبات كانوا عاطيينها غير للدوران في الكولوار
غاديين جايين كيقلبو على شي تفرتيتة يطفيو بها الجوع
كانت كتمرضنا حيت بسبابهم كانوا اللفاع كيجيو يقلبو
ولي ساهل عليهم باش يدخلو للسيلونات
من تحت الباب ولا من الشقاط لي في السقف
لمشات تا عضاتك شي لفعة د الصحرا تكرمك فبلاصتك
زيد على هادشي لعكرب لكحل
لي كان كيهرب من الحرارة وكيجي عندنا يقلب على سراق الزيت
بزاف دالبخوش كنا كنخليوه يعيش بيناتنا
غير باش يطاكي علينا الدق ديال البق
محناش بوحدنا معنا البخوش في قبرنا
قانون الغاب لي كان حاكمها
ورحمتو كنا شادين بلاصة تحتها
فاش وصل غشت الف وتسعمية وربعة وسبعين
كان المفروض يخرجوا تلاتة دالخوت
حيتاش تسالات المدة باش تحاكمو
واللي هي تلت سنين
جا النهار لي تسناو هاد المدة كاملة
ولكن تا حد فيهم ما خرج
كارديانات بقاو عاطيينها للكدوب
حقا راه السبب اداري وكنتسناو من الرباط
تسناو وتسنينا معاهم
سيمانة شهر مكاين والو
جات واحد اللحظة مور سنين
وتقطع الحبل دالأمال
ما يمكنش يطلقوهم
حيت غادي يديرو ليهم فضيحة فالعالم
واللي فراس الجمل
فراس الجمال داكشي علاش ماطلقوش السراح ديال تا حد
باش اه نكونو مفاهمين
التعذيب د المسجون حاجة
مقودة لا انسانية
ولكن تحبس واحد صحة وتعدبو وتكرفص عليه
هو مبقاش مشدود بقوة د القانون حيت سالات المدة ديالو
هادي را ما يمكنش
الدماغ دبنادم كيهز الراية البيضا عليها
فهاد الصيف جا الدور على
محمد في الطيران
ولد سيدي سليمان
كانت المعدة كتعطيه الوجع
فطاحهم مريض لصق في البياصة
قلات الماكلة ديالو حتى نعادمات
حيت مبقاتش عندو شهية
وكيف ديما وصلات الخبار للكارديانات وما دارو تا وزة
كل صباح كان كيطلع ليه كارديانو وفيديه البيل
كيضرب عليه ويشوف واش مازال خونا في الحياة ولا ودع
كاينة تجر معاها وجاعو لمدة ديال ربع شهور بلا عوين
ويوم على يوم
كان تيغرق فضايا د الموت
كيتألم بلاما يغوت
وليست الدنيا كان كينادي على باه مو ومراتو
بقا على هاد الحال
حتى تفات روحو
النهار اللول فديسمبر
الف وتسعمية وربعة وسبعين
وبحال خونا شمسي دارو ليه
لواوه فشراوطو الموسخين بكل ماهو كيخرجو البشر
ولاحوه فحفرة بغيتكم
تعرفو واحد القضية
فتازمامات ماشي الموت اللي كانت خالعانا
ولكن المعاناة اللي ما عندها هدف
علاش غادي نعانيو الى كان الموت محتوم علينا
كتاب لي من بعد
وتلاقيت بمرات كاينات في الف وتسعمية وثلاثة وتسعين
ولقيتها متزوجاتش بقات كتسنى فيا رجع
العام ديال الف وتسعمية وربعة وسبعين
كان كارثي بكاع المقاييس
العام لي موراه
ما مات تا حد
ولكن زادت تكفسات الدعوة
كترو علينا الكارديانات بالعقوبات
السبان الضرب سخسخونا مزيان
غادي نزيرو ليكم الفيس حتى تركعو لينا
هادي وحدة من
بزاف د الهضرة اللي طيبو لنا بها ودنينا
واحد النهار حيفي اللي تسطى مسكين
يغفل الكارديانات في التفراق د الماكلة وخرج للساحة
كان باغي غيري
تشم شوية هاد الهوا وضرب فيه الشمش
تبعو الكارديانات كيجريو موراه
هو معلق ليهم وكيضحك كيسحاب ليه مقصرين معاه
فاش شقم وعض واحد الكارديان من دراعو
وضربو هاد اللخر بالشطابة شحال من مرة
وخونا عبد السلام مسكين بقا كيضحك
ما تكالما حتى ربطوه او رجعوه للسيرونا
واحد الكارديان ما كيحمل تا واحد فينا
دار فهاداك المعضوض وقال ليه
علاش ما قتلتيهاش
ما عندك مناش تخاف حنا نشهدو معاك
الغلطة ديالو مكانش خصو يخرج من السيلون
كان خصك تقتلو را هادشي لي يصلاح مع داك الحمق
هاد الكارديان ديال الذين سميتو سعيد
وبزاف لي كانوا كيعيطو ليه مولاي سعيد
حيت اه كان طالقة عليهم بلي راه والي من الأولياء ولا ما نعرف
اودي  كان باغي يقتل حمق ما مسؤولش على فعالو
حتى لمن بعدو نعاود ليكم عليه
حيت هاد القتال خصو حلقة غير بوحدو
على عكس الكاشو عندنا لي كان منظم بالبروغرام لي درنا
الكاشو التاني كانت فيه الفوضى
وهادشي لعب على الناس لي تما
البروكرام عندنا كان تيبدا مع التعويقة د الفروج
والأذان د الصبح
موراها كيبدا مولا نوبة
يقرا شي ايات من القرآن
وتيختمها بدعيوات لخوتنا كاملين
مورا الفطور كنتعلمو الدروس د القرآن
كنتبعوهم باللغات بلا ما نساو البوز ليك غناخدو
واللي فيها تقدر دوي مع جارك
هاد البوز اللي كناخدو كانت ضرورية
كنت كنحاول نتفادى العيا
كنتبع مع الدروس د القرآن صافي
اما اللغات ما عندي ما ندير بهم وانا مضروب بالمؤبد
ولكن من بعد غادي ندم على هاد الغلطة لي درت
مورا الغدا ديال والو كنرتاحو شوية
القيلولة المقدسة لي كانت ضرورية
حيت صحتنا كانت واكلة الدق
وكنا خايفين لا يطير لينا الفريخ تا هو
ساعتين كانت كافية انا فيها
من بعد كان كل واحد بالنوبة
تيعاود لينا شي فيلم فايت شايفو رواية قراها مغامرة عاشها ولا شي قصة حضر ليها
النكت كانت تا هي داخلة فالحساب
باش تدخل واحد الجو زوين فقلب الكاشو عندنا
مور العشا لي غالبا كتكون جبانية ديال
كيبدا الحديث بيناتنا مسموح بيه تال العشرة د الليل
موراها كلشي كيسكت
السقيل فالكاشو حتى للفجر
الحاجة لي كانت زوينة بزاف
هي هاد الجو ديال الاحترام وبنادم فاهم مزيان
كل واحد فينا التزم بهاد
واخا كاين لي مكانش يقدر يرتاح في النعسة مور الغدا بسباب الكوشمارات
لي كانت كاتبرزط شحال من واحد فينا
تا واحد ما دار العصا فالرويضة باش ما يصدعش لاخرين فاش تيكونو ناعسين
كان صعيب يديني النعاس بالليل وسط صوت المراض لي كيتألمو
الغوات النايمين لي كيطيحو فالشبكة د الكوشمرات
الأغلبية فيهم كيطلبو من الوالدين عيالاتهم ولادهم يعاونوهم
ما كانش ساهل تسمع هاد الطليب والرغيب والمزاوقة دهاد الخوت
صراحة صعيب توصف هاد الحالة
تخايل راسك معانا فالسيلون
او بصحتك قاع نعطيك هاد الورقة
ونزيدك ورقة اخرى هي شبعان ومالي جوفك
ندير معاك المزيان من الفوق
نبدل ليك الباياصة بناموس يا مخيرة
مرتاح مزيان ايوا سد عينيك
يلاه كتجي تسدهم
كتبدا تسمع جارك كيغوت
وكيطلب في الأم الحنينة بالدموع
باش تجي تخرجو من هنا
باه كيزاوك فيه باش يصبر
ومراتو باش تهلا فولادو
لي مكرهش يعنقهم قبل ميموت
باياش غادي تحس
تهلاو اخوتي
