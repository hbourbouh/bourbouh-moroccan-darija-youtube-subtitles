العقل صارح. فوسط بير مظلم بلا قاعدة
مقبور حي صلاش ميت على حساب الريف لي واخد لي واقع الخلاص لي
الساعة على الحياة تارك الحيوط بالدماغ فارغ
عاوتاني تعيا وما ترمش النم لا داز الوقت الهم عليك نازل النهار ما طالع
الشكوى تاحد ما سامع
ايلا قلت ليكم تخايلو ابشع طريقة يقدر يموت بها بنادم
كل واحد وشنو غادي يطيح ليه فبالو
وبلا شك بلي الطريقة باش ما تخون العيد الى عرفتوها
غادي تلصق ليكم فدماغكم
او ما عمركم غادي تنساوها
بدات القضية نهار تسدات ليه التقبة ديال الطواليط
باش ما نعرف
دوا مع الشاف فريح اللي مسؤول على الكاش وعلى المشكل اللي طاري ليه
دار فيه الشاف قبل ما يعطيه بريق زايد د الما
ولكن زهرو كور ليه والنقطة طاحت من فوق الرا
ولماما قضا ليه كلوة ولقى بلاصة لكا
من مور سيمانة قاليهم العيد يجيبو ليه شي سلك د الحديد. باش يقدر يسلك بيه القادوس
جابو ليه السلك وردو بحال الكلاب
شمر على دراعو وخشا يدو والسلك فديك التقبة
سيمانة د الخدمة ما صور منا تا وزة
الستيلون عندو كان مشقلب بروايح كريهة
كتبزط الكارديانات كلما حلوا عليه الباب
خاف الشاف فريح لا ينتصر شي مرض
هو يجيب ليه تيو د الما
باش يطلقو فديك التقبة وتسرح
ولكن فعوض ما يدير التيو المزيان
دار كارثة في الكاشو كامل
بفضل ما مجرتل بذاك الوسخ في السيلون
اللي ولى بحال شي شاريج كيعوم فيه الخروي
الكولوار تا هو خدا حقو من الخنز
الشي اللي خلا الكارديانات كيقولو العيدي كديرها بلعاني باش تمرضنا ولا
قسم ليهم بأغلظ الإيمان بلي مكانتش مقصودة
ولكن حقدوا عليه
تخرون هاد الدنيا عندو
الجناب د السيل ونلصق فيهم الزبل
وما يمكنش تحرك بلا ما تحط رجليك فداك الما
دار ليها ايدي كتانة على نيفو باش متفرعوش الروايح القاتلة
ولكن العفن قاس كلشي
يديه الباياصا الماتريال ديالو
وصلات ليه للعظم
وهنا قال للشاف فريح
الشومبرات خاويين ديروني فشي واحد
منها تعتقوني ومنها تنجيو الكاشة ومن شي ميكروب
رد عليه فريح قاليه
الا كانت الطواليط مسدودة راه بسبابك
نتا ممسوقش لينا حنا لي كنشمو الخرا
عليها غادي تبقى تما مع الخرا
هاد فريح قلبو حجرة
مبانش ليه السيد مكرفس وحالتو حالة
كان في يدي حولو لسيلون اخر وغادي يسالي المشكل
شحال طلب وزاوك فيه العيدي ولكن
لا حياة لمن تنادي
خونا حرم راسو من الماكلة باش مايضطرش يلوح شي حاجة فالطواليط
الواغطة على راسو ووجهو باش ميتخنقش
وبقى كيحتج حتى مرض وبدا كيكحب
الدمايات كتخرج ليه من فمو
دارت ليه النقشة فدماغو
وولى كيهلوس عيا بالغوات او بقا ساكت
حتى لنهار عشرين فبراير
الف وتسعمية وتمنية وسبعين
وخرجات روحو فتاز ممرت
كنا كنتمناو الموت ولا ديك المعاناة
وخاكاك خلينا القدار تصرف
وصبرنا للمكتاب جرحنا كان كيتعفن نهار على نهار
الجارديان لي صيفطت معاه البراوات
جاب معاه شي دوايات وصاهم عليه واحد صاحبنا
وجاب لينا حتى شي مرايات صغار
بريكوليناهم ولصقناهم فالسقف باش يدخل لينا النور د الشمش
ولا السيلون داخل ليه واحد الضو ضعيف
ولكن نقدرو نشوفو بيه الحيوط وحتى الماكلة لي كنا كناكلوها بلا عينين
داك الشعا ورانا البخوش اللي كان عامر به الطعام
منها اللي كان كيسد عينيه وياكل
لا طار ليه الشهية بداكشي اللي يقدر يشوف
كنتفكر واحد من الأعياد الدينية
لي كنا ديما كنتسناوها فوقاش تجي
حيت فبحال هاد المناسبات كنقدرو ندوقو اللحم
جا عندنا بن دريس وقال لينا
سمعو اليوم العيد الكبير
وطيبنا ليكم ماكلة زوينة
فيها اللحم وبطاطا والزيتون
ولكن المرميطة فيها عقرب كحلة
واش نسربيكم ولا نرمي كلشي في الزبالة
بدا الغوات ديال الخوت
باش يلوح العقرب ويفرق علينا الماكلة
قالينا الكارديان واش ما خفتوش من السم
جاوبو واحد من الخوت
الما الصفر لي كيسيل من السرة ديالنا
قبح من السم د العقرب
كارديان المرسول ولا كيدير معانا المزيان
قدرنا بسباب ونرقعو حوايجنا لبالية
نصاوبو رقعة د الشطرنج بالبياسات ديالها
الشعار لي كنا هازين هو نقاومو الظروف كيفما كانت
عكس الناس لي في الكاش والتاني
منا اللي كان كيزحف واللي ضهرو تقوس
ولكن كلشي كان كيشارك في الأنشطة ديال النهار باش انسي الهم
من بين الحوايج اللي كنت راد معاهم البال
هي التقبة ديال الطواليط لا طيح فيها شي حاجة ونصدق مريض
وهادشي لي وقع
سهيت ودازت شي بونجة سدات القادوس
وفاض عليا الما
خشيت يدي في البلاصة باش نسرح التقبة ولكن والو
تفكرت العيدين لي ودع بسببها هاد لبلان
قلتها للكارديانات وجابو لي طريف د الخشب
سلك د الحديد وكلاب
الما بالزايد ونص يطرو دالما قاطع
قدرت ندوز الما من ثقبة ولكن غادي ثقيل
ومن زهري المخري
في النهار الثاني كان الشاف سعيد
مبغاش يعطيني الما بالزايد
قلت ليه راه التقبة مسدودة وراني محتاج الما
قال لي دبر راسك
ديك الساعة رد معاها البال باش ما تسدش
طلبتو ورغبتو ولكن
داك خينا مريض فدماغو
تعصبت وحسيت بقلبي كيزدح
وانا نبدا نعرق عليه
شبعت فيه سبان صبنتو مزيان ووريتو وجهو فلمرايا
هادشي كلفني تمن غالي
حرموني من الماكلة والما لمدة ديال سيمانة
بدات العقوبة من هاد النار
واعصر عليها الشاف سعيد
لدرجة انه كان كيجي حتى نهار د العطلة ديالو
تصور شوف هاد السعدية فين كتوصل بنادم
من زاري النهار الرابع مرض ليه ولدو وما جاش
هنا فتح الكارديان المرسول الباب
ودخلي الماكلة خبية
الحاجة لي كانوا جاهلين بها الكارديانات
هي العملية ديال الانقاذ اللي كنا كنديرو
فكلا مرة كطبق العقوبة على شي حد
بن عيسى دوز لي الماكلة والما
بحبل كيدوزو من التقبة د الباب
وفيه جويب كيدير فيه الماكلة
وكيبدل داك الجويب فاش كيبغي يدوز ليه الما
فواحد القريعة د جافيل كانوا نساوها الكارديانات فالكولوار
وشفرها بن عيسى
نهار ربعة فشهر تسعود
من عام الف وتسعمية وتمانين
توفى خونا الجيلالي
دويت انا وغلول مع بن ادريس
حيت كان صاحبو ودوز معاه عامين ديال التكوين
قلنا ليه يخلينا نغسلوه
ولصقنا حتى جاب لينا عشرة الطوارو دالما
وعطانا مع الجيلالي سويعة
ريحة الموت طاغية على سيلون
قربت للجيلالي لقيتو مسكين مكمش فوق الباياصة
وجهو كيعكس المعاناة لي عاش قبل ما يتوفى
عينو حمرين دامعين
خدودو فوجهو حافرين
بزز باش قدرنا نحيدو ليه حوايجو
كان جامد صعيب تحركو
ضعيف بزاف بسبب الجوع والقهرة لي دازت عليه
ضرني هادشي لي شفت
دورت فوجهي وبديت كندمع
حسيت بالكعية كتعصف بيا من الداخل
عينيه الا شفت فيهم
كنحس بيه كيقولي
علاش اخويا الرايس
علاش عدبوني هاكا وانا ساليت عقوبتي من زمان
غسلنا جيلالي واستغلينا الفرصة باش نقيو حتى الستيلون
فاش سالينا لويناه فغطا نقي جابو معاه غلول
وجابو الكارديانات النعش وداوه
الله يرحمك اخويا
ولينا كنستغلو اي حاجة باش نوقفو فوجه الموت
ولات كل حاجة وخا تكون صغيرة عندها قيمة
السلك كيولي برا
شي حديدة كتولي معلقة
ولاو عندنا مرايات باش ندخلو الضو
وطريف د الزنق باش نقدرو نحسنو
دبرنا حتى فقراعي د البلاستيك
باش نبولو فيهم يامات الشتا
بلا ما نخرجو من فراشنا
للناس اللي مراض وما قادرينش يتحركوا
فرقوا علينا واحد المسحوق باش نقتلوا البق البرغوت وسراق الزيت
ولكن درناه للجرح المكيح ديالنا
وصدق لينا عطاونا واحد اخر باش نقيو الطواليطات
وحيت فيه شوية جافيل
نقينا به الطباسل البريق الجناب الطواليط وحتى السيلون
واحد النهار واحد صاحبنا ضرب على واحد العقرب
واستغل الوقت ديال التفراق د الماكلة وقال الكارديان باش يجيب ليه شي شطابة باش يقتلها
مبغاش قال ليه غير ما تقيسهاش راه ما غتقرسكش
را العقرب ديال المغرب ماشي بحال ديال اسيا
غير نعس مهني ومتخاف من والو
وشوف دابا هاد المرا يدور الفهامات ديالو
سرو غير تسد عليه فشي حفرة مع شي عقرب او شوف ديك الساعة تمحزيق ديالو فين غادي يوصلو
المهم صاحبنا قرصاتو ديك العقرب
بقا تلتيام كيتألم بين الحياة والموت
كان السم غادي يسكت ليا القلب
ولكن نجا بمعجزة
فاش عرف الكارديان المتخصص في لسعات العقارب
قالينا وبلي العقرب لكحل مكتقتلش
لي خاص تردو معاها البال يا العقرب الصفرا
والدليل عندي هو ان صاحبكم مازال في الحياة
وعايش بلا دوايات
ياك شحال من واحد منكم قرصاتو ديك العقرب الكحلة
وما مات منكم تا حد
نتوما را ما يقضيش عليكم السم
بحالكم بحال عيساوا
ما حدنا في العقرب نعاود ليكم عا هادي
واحد النهار خونا بن عيسى قرصاتو العقرب
فاش جاو الكارديانات وراهم صبعو زرق ومنفوخ
وقاليهم خليو الباب محلول بينما قتلتها
قاليه الكارديان حط طبسيلك ودخل
راه غير شي مسمار هداك نتا راه معروف بالبريكولات
قالي بن عيسى
ايوا الله يعطيك شي عضة بحالها
باش تولي تفرق بين دق المسمار ودق العقرب
فواحد الليلة من الليالي د شهر حداش
فتحو الكارديانات باب الكاش والتاني
فوقيتة ماموالفاش ليهم
وحلو واحد السيلون خاوي
الخوت كل كيحاول يجبد اللي قدر بودانو
شوية دخل واحد خينا دايرين به جوج كارديانات
مخطين ليه راسو كامل
وسدو عليه فسيلون وزادو فحالهم
كيعيطو عليه الخوت ولكن بقا ساكت مكيجاوبش
سولو عليه الخوت الكارديانات
وعلى ما قالو السيد سميتو ميلودي الصديق
سير جون شاف من صحاب الباراشوت. كان تابع للقصر
تا حد ما عارف السباب لي على ودو سيفطوه لهنا
كل كيقول شي لعيبة ولكن تا حاجة مع السور
بقاها دخينة ساكت حتى لواحد النار
فاق من شي كوش مارو طاح اه من فوق الباياصة وتهرس من دراعو
بدا كيغوت على الكارديانات باش يجيبو ليه باش يتعالج
طلعوها عليه مزيان
قالو ليه نتا باغي داوا وصحابك لي سبقوك سنين هادي ما شافو لا طبيب
لا دوا يشفيه لسقامة
واش مكتعرفش بلي بزاف منهم ماتوا
صبر وتسنى بحالك بحال الناس
الشاف فريح اللي جاب ليه التمام
قاليه وزعما نتا
ما تهرستيش ملي كتنزل من السما وتهرستي ملي طحتي من فوق الباياصة
السيد مطولش بزاف
قطع عليه الجرح
وتشلل قبل ما يموت
الموت اللي كضرب وما كتزقلش
خلاتني نوضح شي نقاط مع الكار ديال المرسول
فالنهار اللول ديال الف وتسعمية وواحد وتمانين
قلت ليه علاش كتميز بين الناس
حتى انا باغي نتصل مع مراتي
را مامقبولاش غير واحد فالكاشو اللي عندو هاد الامتياز
ونتحرم منو انا
شوف كيفاش هو وعشرانو كياكلو لي بغاو
وكيستافدو من الدوايات والفيتامينات
وانا كنتسنى الأجل ديالي
مباغيش نتسطا قبلما انموت
حتى انا نقدر ندبر عليك لا قضيتي لي الغرض
قال لي را ما نقدرش نتصل مع كلشي
را هادشي فيه خطر
قلت ليه نتا كدير المزيان مع داك خونا غير حيت مراتو ميسورة
حتى انا را غنتهلا فيك
قال لي هادشي مكنديروش على قبل الفلوس
قلت ليه كدير المزيان مع واحد
بالفضل ديالك راه عايش عيشة ديال القائد. وحنا كنجمعو التفرتيت ديال الطابلة
راه ماشي دوك جوج فانيدات اللي كتعطينا اللي غادي يصوفيونا
را غادين وكنتهلكو
انا ما باغيش يبقى قبري مجهول وما ادرى به حد
قال لي سمعها الرايس
اللهم اعوينا دايما ولاو هاد النهار
رديت عليه خاص هاد العوينة تكون لكلشي
والحال ان خونا بوحدو لي كيروي عطشو منها
اما حنا فراغ عايشين عيشة الدبانة فالبطانة
والقرآن راه كيأمر بالعدل بين الناس. وكاين عا على العكس
ويلا بقا هادشي غادي كيفما هاكا
فغير تسنى شي روينة غادا توقع
قال لي داكشي اللي عند داك خونا راه صيفطاتو ليه مراتو
قلت ليه مادام القضية هاكا حتى انا بغيت نتاصل بمراتي
كعا وهو يسد الباب
هادشي خلا التعامل ديالو يتبدل مع خونا لي مستافد من هادشي
ولي هو الرقم تسعود وعشرين
قالينا الغد ليه واش شي واحد كعا الكارديان
جاوبتو فالبلاصة انا لي دويت معاه باش نتاصل بالفاميلو
راني محتاج الدوا وبغيت نفس المعاملة لي كيتعاملو معاك بها
قال لي راه كندير اللي في جهدي باش نعاونكم
كاين الناس اللي وقفوا ضدي فالكاشو
ولكن الأغلبية كانوا معايا
حنا ما محتاجينش صدقة من عند شي حد
بغينا كلشي يكون بحال بحال
لي مرض را هزو الما
والاولى ان بنادم يتهلى فيه قبل ما يمرض
ماشي حتى دور عليه الصمطة
والحالة ان تسعود وعشرين مخلي الفيتامينات
والمقويات عندو هو وعشرانو
قالينا واش كتلوموني على شي حاجة ديالي
قلت ليه حتى انا باغي شي حاجة تكون ديالي
قاليه راه الكارديان ماشي فاكتور باش يدور على ديورنا كاملين
دخل غلول في الخط وقال ليه
الى مكانش الكارديان عندو الوقت الكافي باش يدور على فاميلاتنا
فيعطي لمراتك البراوات وتوصلهم
قالينا مراتي عندها فرماسيان
ميمكنش تخليه وتمشي دور في الدواور والكاريانات
فلبلاصة جاوبتو قلت ليه مادام ان مراتك ما تقدرش وانت فيك العناد
فما عليك غير تخلي بلاصتك شي حد اخر
وها ودني منك
راه الى ماتقاديناش فنفس الصف را غادين يمنع هادشي كامل وتجي الموت الى بغات تجي
راه مغاديش نخليك تعيش بحال القايد وصحابك كيطيحو بحال الدبان
بقينا منوضينها ومن بعد بردات القاضية
هنا في الكاش وكنحاولو نتكالماو حيت الى مشى حتى
وقع لينا كيف الكاش والتاني غادي نمشيو فيها
واحد النهار مريحين وهو يقول لينا منصت علاش كتفاداو دويو في الموضوع ديال العيالات
من نهار تشدينا ونتوما كتفكرو ها فالماكلة المرض والموت
واش نسيتو بلي الدكر كيحتاج للنتوة
سوا كان بنادم ولا حيوان
مفهمتش علاش كنغمضو عينينا على هاد الغريزة الأساسية عند الإنسان
الجنس را شي حاجة ما كاينش بحالها
شنو بان ليكم
هنا تكرشخ الكاش او كامل بالضحك
قاليه السعودي سول المزوجين
لي ولفو ينعسو جوج في الناموسية اما حنا العزارى
عا مرة مرة وما ما عندناش التجربة ديالهم
خدا الزموري الكلمة وقال لينا
انا دوزت بزاف ديال البنات فاش كنت في قنيطرة
وما كنتش كنعس لراسي وخا عزري
قاليه شي واحد
خلينا من داكشي تجحال هادي
قولينا باياش كتقضي دابا
رد عليه الزموري
الأغلبية د الوقت مكلقاش مشكل هنا
كنبقى النهار كامل نفكر فداكشي اللي دوزت
في الليل كنعس كنستحلم وكنفيق شبعان وبخير
نقز الصفريوي اللي كان كيعجبو هاد النقاشات وقالينا بالضحك
هادشي لي ناقصنا فتازما معرت
يجيبو القحاب المساجن مراض مجرتلين وجيعانين
قاليه منصف باياش كتقضي دبا
جاوبو الصفريوي كنشوف القيح دايز ليه من صرتي كنسى داكشي
وفاش كنسمع شي واحد من الخوت كيتألم
كنحقد على الوضعية وكنسى راسي
وفاش كتجوع الكرش الذاكرة كتبدا طفا
ولكن لا جابو لي شي مرا
ا والله لا زكلتها
تفرقعو الدراري بالضحك
مسخوط هاد الصفراوي
اصغر واحد فينا
كان هو بوحيدة
فاش دوا قال لينا بلي كيسلخ الحنش مرة فالسيمانة
ولكن راه مكيخرج منو والو
قلت ليه عادي را باق لك منفوخين او كاتبو لستة او ربعين مرة فليلة وحدة
بزاف لي قالوا بلي كيعانيو من نفس المشكل ديال بوحيدة
وكاين فينا لي مكيستحلمش
قالينا منصت رمى اقصانا الشمش
الفيتامينات والماكلة ديال بصح
نهار يكون هادشي راه غادي نرجعو لحالتنا الطبيعية
وهدا مكيعنيش بلي خصكم تنساو المعلم
تهلاو فيه واخا فهاد الظروف
قاليه واحد الفضولي من الخوت
كيف غنديرو حنا بلا لوز بلا ضرع د الغنمي ولا مخ د العظم
جاوبو منصيت بالضحك
كنتمنى عالله تكون كتعرف كيفاش كيصاوبو الكفتة
قاليه داك الفضولي جاب الكفتة للهدرة
رد عليه دابا تعرف
خليني نسول الخوت
واش عندكم شي حبوب صغير فاللحم ديالكم
بنادم جاوب اه بصوت عالي
قاليهم منصت باش يمشي الحبوب ويبقى الشغل خدام
خصكم تعمرو القطبان مرة مرة
باش تخرجو داكشي وما يتجمعش ليكم فالسلسول
را يقدر يموت لكم الموطور
ويمشي ليكم تا الشوف
ولكن متكتروش منو لا يفشلو ليكم الركابي
بزاف دلخوت عارضو هاد القضية واعتبروها شي حاجة خايبة
رد عليهم منصيت
راه متافق معاكم
ولكن الظروف لي حنا فيها مساهلاش
للناس اللي ما كيستحلموش
سولنا الفقيه ديالنا الرقم تمنطاش الماغوتي
قالينا واخا فهاد الحالة كيبقى الإستمناء حرام
والعقوبة ديالو هي الرجم حتى للموت
واللي كيدير هاد الفاحشة ماشي مسلم
وانا شخصيا مغنديرهاش وخا تكون مباحة فهاد الظروف
واخا يشد فيها شي مرض ولا يمشي ليه حتى الشوف
هادشي لي عاودت ليكم غير شوية د النقاشات من بزاف على هاد الموضوع
العيشة فتازمارت كتخلي الناس تولي تعرف عليك كلشي
ونتا بدورك كتعرف كلشي على لاخرين
نهار ثلاثة وعشرين مارس الف وتسعمية وواحد وثمانين
جابو الكارديانات شي خوت من الكاشو التاني لعندنا
بقيت كنطل من التقيب هاد الباب
لي داز من قدامي كيبان لي مهلوك مجرتل. او كيخلع
فاش مشاو الكارديانات
بدات الناس كتعرف على بعضياتها
عيط المرزوقي على عشيرو القديم حيفي
وهضر معاها العفياوي تا هو عيط لحيفي وقاليه
انا جبلي بحالك
كيف عامل قاليه حيفي نتا الطباخ ديالنا
شحال هادي وانا كنتسنى الفرصة غير باش نقوليك طيابك ما مزيانش
طيب لينا داكشي ولا نقول القط الكحل لي كيزورني
انا بدوري عيطت لحافي
قلت ليه اهلا عبد السلام لاباس عليك
قال لي عرفتك نتا الرايس
كانوا مسمينك الجي كيكي
هاد السمية ديال
الجي كي طلقوها عليا فاش كنت كنتعلم الرامي
الفالي والضامة والروا
كنت كنقول ليهم جي كيكي
قالي حيفي عندي ليك خبار زينة
قريب غادي يطلقوك
رها قالتها ليا فرح ديبة
امبراطورية ديال ايران في استقبال رسمي على شرفي
داروه البارح في طهران كان حاضر فيه الشان لي كيزورني مسيف قط كحل
مسكين حي في عقلو طاير
اكتعرفنا وعاود لينا الشاوي لي كانت عندو ذاكرة قوية
التفاصيل ديال تمن سنين في الكاش والثاني
ولي خدات ليه جوج سيمانات ديال التعاويد
الكارديانات محملوش هاد الزيادة في الكاشو
حيت غتزاد عليهم الخدمة
من ستة وعشرين محابسي ولينا ربعة وتلاتين
قاليهم بن دريس ماتيقو فتاواحد. المسطيين
ما عمري نسا داكشي اللي دار لي ميمون
واحد النهار فتح بن ادريس الباب على ميمون
لي دار فيها غادي يتحنى باش يحط البريق د الما في الارض
هو يشد بن ادريس من باقلو باش يفقسوهم ليه
كان باغي يسخفو باش يلقى فرصة يعلق
بقا بن ادريس كيغوت حتى جاو الكارديانات
نزلوا بالهراوات على خونا ميمون عاد باش رخا يديه
تكمش بن دريس وشد حجرو بيديه بجوج
وتيتبكى ولد الحرام
بغا يحيدهوملي ويردني مرا
قبطان بن الكبير كان عندو واحد الكارديان ديما كيدير معاه المزيان
واحد المرة فاش دخليه اللعيبات جاب معاها برا وكوليان للصفريوي
لي كان غير جارو لي كيعاونو مرة مرة
حيت مكيقدرش يتحرك
فتح الصفريوي الكوليا لقى فيها الفيتامينات
وراديو صغير بربعة دالحجرات
حل داك جوا وجبد البريا
وقال لصاحبو يقرا ليه
صاحبو بدا كيضحك
قال ليه كيف غندير فهاد الظلمة ؟
راه خصني نقاد المرايا ونتسنى الضو يضرب عندنا عاد نقراه
الصفريوي ما صبرش
قاليها را عندي واحد الوقيدة
قطع الطرف من حوايجي وشعل به العافية ضوي وقرا
دار صاحبنا داكشي اللي قال ليه الصفريوي
وبدا كيدير مجهود باش يتهجى فلبريا
غير بدا كيقرا
هو يتفرقع الصفريوي بالبكى
تعادى خونا اللي كيقراو ولا كيتهجا وسط الدموع
هادشي لي جا فلبريا
فاس خمسة وعشرين تلاتة الف وتسعمية وواحد وتمانين
ولدي العزيز عبد العالي
انا موك الحاجة زبيدة
هادي تمن سنين ما وصلنا عليك تا خبار
ما خليت فين قلبت عليك وما
مفقدتش الامل واحد النهار خرجت من الجامع وتلاقيت بواحد السيدة
تعرفت عليها قالت لي بلي هي مت القبطان بل الكبير
وقدرت بفضلها نسيفط ليك الدوا
اما الفلوس راني مخبياهم فكارطونة ديال الدوا بلا خبار المرسول
كنطلب من الله
يحفظك ويرعاك ويطول فعمري حتى نشوفك
الله راه رحيم بعبادو
وخا ولادي وبناتي ضايرين بيا
راني كنفكر فيك ديما
باش كتوصل ليك شي برية من عند الوالدة ديالك
كدعي معاك وكدفعك باش تصبر
راه حاجة ما كتباعش بالمال
تلاتة دلكارديانات كانوا كيديرو معانا المزيان
شوي يبني الحمامة
او فلاش ولا الحمامة كيجيب لينا طريف د السكر كل خمسطاشر يوم
ربعة تمرات كل شهر
باكية ده هندريس كل شهرين وباكية الفرماج على الراس دكل اربع شهور
الخوت لي جاو من الكاشو الثاني يقدرو يولفوه هنا
ويفلتو من الهاوية لي كانو غاديين يطيحو فيها لهيه
فلاش دار خدمة زوينة وجاب شي برياط لخوتنا
ولكن بزاف اللي كعاو حيت ما وصلوهم والو
والضحية الكبيرة هو الغالب
اللي عول على واحد السيد كيجيه من الفاميلا
باش يصيفط ليه شي فلوس كيسالهم ليه من الف وتسعمية وسبعين
ولكن ما صيفط ليه تا ريال
الغالب كان مريض من تمنية وسبعين
وهادشي زاد كمل عليه
تعصب وبدا كيصعار
كيغوت وكيبكي الهيستيريا
موراها غيب فاشفاق
لقى راسو تشلل
شد الفراش وما قادرش يتحرك
وبقى هاكا حياتو كاملة
هاد المصايب كيكحلو الدنيا قدام عينيك
كتبقى تسول راسك
تالين انحدرات البشرية
باش يوليو الناس كيتعرضو لمعاملة بحال هادي
علاش القيمة دالحياة دالإنسان
كتبدل على حساب الظروف
وشنو اللي كيخلي شي بنادم
كيتلدد بالتعذيب د واحد بنادم اخر فابور
الأسئلة لي كدورليه فدماغي كتيرة
وهادي غير كمشة منا
واخا تلقى ليها جواب
ما عندها ما تبدل فحالتك لكنتي بلاصتنا
تهلاو اخوتي
