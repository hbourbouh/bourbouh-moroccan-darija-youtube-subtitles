الا بعدتي على الصداع والتبرزيط
دفعتي الضو ودرتيه لكاتو غتكون درتي خير فراسك. فهمتيني
شدينا طريق الخربة فوق الموطور انا والسيمو
البرد اللي كان كيضربلي فوجهي خلاني نسد عيني او تنشوى بفكار ازوينة او طاحوا لي فبالي
اليوم غادي نطرق المسمار اللخر فالنعش ديال البزناس
كنت نقدر نقتلو كتبلا هاد الفيلم كامل
ولكن غادي نكون رحمتو ولا درت هاكا
عليها خص قبل ما تخرج روحو
يدوز من عذاب يريح الروح د ختي اللي في القبر
كانت مسكينة كتقولي فاش
نتزوج غادي تجي تسكن معايا مهدي. ولا ما نتزوجش
كانت كتحلم ببزاف ديال الحوايج وخا ديالها مبدل على الناس العاديين
تشوف الحياة بعينيها يبان لك كلشي زوين في الدنيا
تنوي الخير في الناس كاملين ومتهزها من دواير الزمان
ولكن معمر الارض كانت مهدنا من نهار حلينا فيها العين
كلا وكيف كيدوق تما
شي بضوز خفيفة ولا طالعة
وشي كتنحيه واليوم جا الدور على خونا
وصلنا للخربة لقينا البزناس طايح لرض فين خليتو
وجههم جرت البدمايات الضرسة اللي قلعت ليه
نوضناه وخوينا ليه الجيوب كاملين
لقينا عندو بزطام
تيليفون وكتر من تلتالاف درهم
قاليه السيمو اش هاد الخرا بزناس وعندو نوكيا بي لمحرتك
اش هاد التصقريم اصاحبي
هذا يشوف دفلاي صحابه دراهم
قلت ليه بحال هاد الماركة كتلقاه داير كتر من تيليفون
هدا غيكون غي ديال الخدمة
السمار طفونا علم الله فين مجلي
بقينا عندو كتر من مية
كان دايرو داكشي علاش ما رديناش ليه البال
يمكن فاش تيكون زعما كيبغي حد يبرزط ليه راسو
قلت لسيمو دي هاد اللعيبات لداخل
حرقوم فداك طارو دالصبعة
والفلوس خليهم عندك راه غادي نحتاجوهم
خديت قرعة د الما ورشيت منها على وجه البزناز
فقم دهشر كيف كيفيق من شي ما عرفت شي فيلم
خويت ليه الما على فمو باش يشلو ونعطيه ما ياكل
جبت ليه غير اللي كاين حيت محال يقدر يمضغ بداك الفم
جاسيمو قاليه فخبارك انا لي كنت ضارب
وا شفتيني ونتا طيح على زنافرك
قلتي جاب الله باش نقصرو الليلة
ساعة حنا لي صدقنا مقصرين بيك
قلت لسيمو خليه عليك
هبط فحالك للمارشي فاش تسالي جيب معاك البالة ما تنساش
مع خونا البالا
عرف القضية ما كتبشرش بالخير
قال لي شنو باغين ديرو
جاوبو السيمو قبل ما يخرج
غادي غانطلعوها معاك ما تخافش
قلت ليه دردب فحالك
مشى السيمو وبقيت انا ولد النعاس
قلت ليه عمر طاح ليك فبالك شي نهار
الموت ديالك كيف غادا تكون
الأغلبية ديال الناس كيتخايلو موتة ديال اله
المرض ولا العمر كاع كيماجيني كسيدة ولا شي سكتة قلبية
ولكن نتا شنو كيبان ليك
قال لي اللي كناكل فيه طريف ديال الخبز
كيخليك تسنى كلشي
كنت كنقول يقدر يجي شي نهار ونموت مقتول
الحبس اللي ضربت والمشاكل اللي دوزت خلقو لي عديان بلا حساب
قلت ليه غادي نتافق معاك فحاجة وحدة
هي انك جبتيها لاصقة
راك غادي تخرج من الدنيا مقتول
ولكن كيفاش هنا متأكد مليار في المية
بلي معمرك تخايلتي هادشي لي غادي يوقع ليك
قال لي شوف اخويا را
كل حاجة عندها الحل
ماشي را ربي هو كيغفر ونتا مازال صغير الدنيا حالا بيبانها فوجهك. الى طلقتيني واله ما ندير ليك شي حاجة بالله
نضبر عليك دير لاباس
قلت ليه غير بالعقل وبشوية
دابا حققتي اللي تعديتي عليها
شكون لي غادي ياخدو ليها الا طلقتك مشيتي فحالك
واش فعالك مباغيش تخلص عليهم
قال لي والله تا غادي نصليها بالليل وبالنهار باش ربي يغفر لي
قطعت ليه كلامو
سمعني اشنو غادي نقول ليك
كل واحد كيتعلق من كراعو
نهار الحساب ضرب على راسك
وقبل ما نصيفطك للقبر غادي نعطيك فرصة زوينة
نخليك تصلي جوج ركعات
ولكن شوف واش
غادي تقبلو ليك ولا
حيت بايعينها فدين مك اخر مرة حطيتي جبهتك للارض
طارو د الحليب مزال كان متلت
غادي نسولك واحد السؤال
دابا مور الموت واش كيبان ليك راسك غتمشي للجنة ولا جهنم
بقا كيشوف فيا وما جاوبش
معرفتش واش حيت مكحل الضواسا ومقدرش يجاوب
ولا لسانو خرسو بقوة الخلعة لي راكبها
قلت ليه اليوم
غادي ندوز ليك ديال جهنم
غادي نصيفطك لاخر
بهاد عندك غادي دير بلاصتك تما غيقدروك مزيان
تعقل على الفيلم دكازا نيقرا
كان فيه واحد خينا هاز شنيول وكيدور به
والله ايلا منو جاتني
الفكرة نجربوه فيك
غادي طلع بياسة مع دايراش
تصور الصوت التشينيول مع الغوات ديالك واللحم كيتخرق
زيد عليها الدمايات
ومانساوش الألم باش كاتحس
امعلم وباش منظلمكش فحقك
غادي نعطيك تختار
سوى نخرق ليك اليد
سوى الرجل وهادي راه غير التسخينات مازال جاي الخير
كنت كنتعمد نشارجي البزناس ودنو قبل من
ديال داكشي لي غادي يدوز عليه
اللون د وجهو تخطف
السوفل ديالو تاع
شي واحد يلاه جاري الماراطون ماشي ديال واحد ملبدها فوق الكرسي
راسو كيترعد فوق كتافو بواحد الطريقة الإرادة فيها معدومة
عينو بقوة الخوف مكرهوش يتصوطاو من بلاصتهم ويهربو من ديالو
ولسانو طيب ديال الطليب والرغيب
السؤال اللي كيبقى يتصاطح لي به البانضات ديال دماغي هو
واش هاد خينا
يستاهل هاد العذاب كامل على قبل داكشي اللي دار ولا
الجواب كلقاه حيت فاش كنتخيل المنظر قدامي ديال ختي
شادة هاد بنادم صحة
جوابي كيكون هو يستاهل ما كتر بلا ما نتردد
وهادشي اللي كيخليني نطحن اي فكرة فالطريق شميت فيها ريحة العكس
فاش خيرتو بين اليد
والرجل في التخراق
بقا ساكت وهادي مسألة عادية
حيت فاش كتعطي دشوة مقودين بحال هادو
الدماغ دبنادم كيدير هاد الصوت
هزيت الشينيول وقلت ليه
الى مختاريتيش غادي نختارها انا
وانا الا اختاريت
غادي نخرجوهم لمك بجوج
فحرصا على السلامة ديال وحدة من الجوج
قول لينا هي لي بغيتيها تبقى مزيانة
تسنيتو حتى نخصص مزيان
ومن وسط بكافي لتريت جوابو
اللي كان هو الرجل
برونشي هاد الشينيول وجربتو
هاد الصوت خلى سروالو كيقطر بالبول
قديت الميش مع التقبة ديال السير فالصباط درجلو ليمنة
هزيت راسي وشفت ليه فعينيا
تبسمت وشعلت الشينيول ووركت بيه على رجلو
ماحبست حتى حسيت بالمايش طرف في الارض
ما تسوقت لا للغوات ولا تجرتي للدمايات
الغوتة لي طلق نفخات العروق لي فعنقو
صداعو برزط لي راسي وما بقيت باغي نسمعو
خدمت فالتيليفون وزرعت الكيت كنتموس قبل ماكس د الفوليم
هندريكس كيغنيو يصونيو للبزناس كيتنتر
حسيت براسي حاضر الفيديو كليب لايف من الفوق
ما كانش كيصحابليه غادي يعجبني الحال لهاد الدرجة
كنت شاك فراسي من قبل ان المنظر يأثر فيا ويخليني نقلب وجهي
ولكن العكس لي وقع
ولا اكتر كاع
داكشي باش حسيت كيكلاسيني فالكاري ديال السعيدية
هادشي مكيهمش المهم هو نوصل لداكشي لي بغيت
بقيت النهار كامل كنتعزل في
بصبعان يديه اليمنى طيرتهم من بلاصتهم باللكاط
صبعان ليسرا هرستهوم ليه بالمطرقة
عطيتو يعزي الورقة من وسط عشرة دالكارطات
والرقم اللي طاح فيه
قد يكون هو العدد ديال المسامر لي غادي ندق ليه فلحمو
ديرها كارطة طلعات السبعة ديال البيك
بكيت لمو سبعة دلمسامر فدراعو ورجليه
جلدو وشرقتو ليه كامل بواحد الجنوية صغيرة
كنت لاعب كونطر للموت
كنحاول نعطلها شحال ما قدرت
اللي زوينة هي
كنعدبو باش يدوق العذاب
ماشي باش يكر ليه بشي حاجة
خديت واحد الكاسك شريتو على قبلو
ركبتو ليه فودنو وخدمت ليه دياسك ديال
ما كاين غير
تعالى عايرو منها يبقى موكط معايا ومنها نخربق لمو ودنيه
فاش جات نوبت باقلو وداك الحنكاليس لي مدسرو
حرت باياش غادي نبالي بيه
واش نشرت من الخرا كامل بضربة وحدة بالماسيطة
ولا نتفنن عليه بزيزوارة غير بشوية
بصراحة بجوج مزيانين
وغادي ناخد فيهم الريسك يغيب لي ولا يموت كاع
داكشي علاش اجلت هاد البلان
حتى نوريه كيفاش كيحس بنادم
فاش كتخشي فيه شي حاجة وهو ما باغيش
حيدت ليه الكاسك على ودنو
قلت له عجباتك الموسيقى
جات لاصقة مع هادشي لي كتعيش
عمرك فكرتي باش حسات ختي فاش شديتيها صحة ودرتي فيها ما بغيتي
جاوب علاش ساكت
فكرتي فداكشي لي فكرت فيه ياك
ما تقوليش آآ طاحت لك القرعة في بالك
كنفكرو بحال بحال
هي من ناحية غتكون جبتيها لاصقة ولكن
ماشي القرعة لي غادي طلع معك العشير
هاد البارة المصدية هي باش غادي نشرجمها عليك
لحتو على ضهرو بالكرسي
لي كنت مصوب فيه تقبة من قبل
موجدة لهاد النار
خديت جنوية وقطعت ليه سروالو من ديكلازون
لقيتو هادشي مكيعيفنيش
خويت عليه الما باش ما نزكلش البيت
خديت ديك الحديدة وحميتها شوية باش
يحس بشوية هاد الإبداع في التعذيب
قاديتها مع ورشقتها ليه بكل روح رياضية
وهنا فاش بدل الستيلا
مبقاش الطليب والرغيب
ولكن قلبها سبان
يمكن تيقن بلي ما غاديش يخرج من هنا حي
كنحتارمو على هاد اللعيبة
اللهم تموت رجولة ولا تبقى تمسكن
وانت عارف حياتك بقاو فيها دقايق قليلة ويطلع الجينيريك
هنا زاد شعلني
ولويت ليه السكوتش على فمو باش حتى داك الألم
يصعاب عليه يصرفو غوات
خليت البارا لاصقة ليه فكرو مرة مرة كنضربها برجلي باش
يحس بقوة من داكشي باش حسات ختي
عييتو تكيت باش نرتاح شوية
فيقني الباب فاش دخل السيمو
قال لي تا عاش هاد الريحة والدمايات واش مازال ما مات هاد البحر
قلت ليه حط ديك البالة تما
را فكرت مزيان وبان لي
احسن بلاصة ندفنوه فيها هي هنا نيت
في الخربة قالي السيمو
اه ونبنيو عليها قبة ونعيطو ليها الزاوية البزناسية. نعلقو الشجرة ديال النسب الشريف حدا الباب ورا برا نديرو لاباس
واش هرب ليك الفريخ
را حنا كاريين عند باك ليبي
تحفر ليه في الخربة بحال الا حفرتي ليه فراسو. الصوت غادي يطنطل ليه فودنيه
قلت ليه تكالما اصاحبي بلا فريع
لا حفرنا على برا كاين الريسك دبنادم يضرب علينا
الحاجة التانية هي الا دفناها هنا
غادي نقولو لبا الهيبي نصلحو الخربة وغادة تجيه من الجنة والناس
نعاودو ليها لرض كاملة بحالا ما عمر كانت شي حاجة. وحتى الحيوط ما غنساوهمش
باش السر يبقى مدفون انا
وريت لسيمو البلاصة فين غادي ندفنوه
وعطيتو لفاس يبدا الحفير باش نربحو الوقت
قلت ليه تعيا
عيط لي نسا روحك
مشيت عند البزناز حيدت ليه يديك
الحديدة اللي رشقت ليه ونوضتو
قلت ليه سمعني ا مرضي الوالدين
دابا جات ساعتك
خود ليك عشرة الدقايق
صلي فيهم جوج ركعات ولا دعي ولا قرا القرآن دبر مخك
دير فيها لي بغيتي
المهم موراها را ما غادي نرحمك حتى طلع النفس لخر
بغا يوصلي شي هضرة ولكن
السقوط شاليه على فمو دايرة بيناتنا باريير
قلت ليه شوف
را ما عندي ما ندير بداكشي اللي غتقوليه
راه وخا ترغبني قرون
مغتحرك فيا تا حاجة
غير رتاح وخود وقيتة لي عطيتك خيار ليك
رجعت اللور وبقيت كنضرب على بنادم فاش كيبقى ليه شبر على الموت
كيف كتكون حالتو
نازلين دموع نضامتو ومخشع فصالتو
فهاد اللحظة حسيت بيه دوزتي نتا د حياتو
حيت ملقاها مع ربي ومحال واش فكر فيه شي نهار ولا حط فالميزان فعايلو
سالات عشرة الدقايق
والحاجة الوحيدة لي بقات ليا باش يأتر فيا هي شوفاتو
ولا اصوات ما مفهوماش
حرق هاد الكارطات بجوج وما قضاو لوح هاجر
القلب حجرة والنفس حارة
الحق فجيهتي هزيت الماسيطة لي فيها عمرت نيتي
وبها بغيت نصيفطو للاخرة
قلت ليه كملتي
ياك ما كتسناو هي تجاوب
را ما غاديش يقدر
قلت ليه هادشي نتا لي درتيه
ماشي انا انت اللي وصلتي راسك لهنا
ماشي انا وكون ما قوضتيش السوايع ما كنتيش غادي تكون هنا
فسلم لي على الناس لي في الجهة لاخرا
حاول دوز الوقيتة بشي حاجة
تما بينما صيفطت ليك عشرانك
را ما غيتعطلوش بزاف
هزيت الماسيطة حتى للفوق
ونزلت بيها شركت ليه باقلو والمعلم ديالو. بضربة وحدة شرشمات الكرسي
الضربة التانية جبتها ليه للراس طفات غوات
طلع ليا السيمو لقاني كنترعد
او بزز باش كنطلع النفس
حيد لي الماسطة من يدي وبركني
فاللول طيحت الدموع او ضاق عليا صدري
ولكن شوية حسيت
واحد الراحة فشكال
الريليف تصور كيف تقدر دوز من تا لاخر في السناب د الصباح
ما يشاور ميكة لي مفرشين فلرض عمرات بالدمايات
خلينا لبسناس هنا ودخلنا لداخل
الحفير خدام كيعيا السيمو كان سراحو دور غادي
مكاين لا تقراض
لا تفصال لا والو
غادي ندفنوه هاكا
صباعو لي طيرت ليه راه غادي يتبعوه للقبر
ديك الميكا اللي مفرشين فلرض وسطاك فناه
الطمايات ويديوهم ما عندهم ما يبقاو يديرو هنا
فاش سالينا رميناه في الحفرة
ولحنا عليه التراب حتى سوينا لرض
داكشي لي بقا شايط من التراب خليناه تما حتى
نصلحو الخربة ونخرجوه
غسلت ديال التعديب ونقيتو من اللحم اللي لاصق فيه
بدات كطيح الظلمة فاش هزينا يدينا من تمارة
ما عمري نسا
هاد النار فحياتي
عييت لواحد الدرجة مكتصورش
ماشي غير ولا كاين حتى
الضغط اللي كان عليا ما ساهلش
اي واحد فبلاصتي كان غادي يتنفخ ليه راسو بقوة السيناريوات لي
كيطيحو ليه عل البال
بقيت كنشوف في السيمو
كنفكر فشنو لي كيخليه يعاوني
انا عندي سباب صحيح باش نقدر نقتل ولا نعدب
ولكن هو شنو اللي مخليه خاشي راسو معايا فهاد الفيلم كامل
قلت ليه سيمو
سمح لي بزاف وحق الله
جريتك معايا فهاد الحريرة كاملة ما
ما عرفت ما نقول ليك
قال لي الا كنتي نتا اخويا را ختك بحال ختي القلاوي باراكا من الدراما
را نغرق معاك فالنيكار وما عنديش المشكل. ا موت وحدة اللي كاينة
خمسة ما عمرك باقي تجبد لي هاد الهضرة الله يحفظك
صعيب تلقى شي بنادم كيفكر هاكا
وكيديباسي الصحبة وكيحط رجلو ديال الخواض بصح
وماشي غير بالكلام
ولكن بالفعال سدينا الخربة وهبطنا فحالنا
وصلت للدار دخلت خديت دوش بارد
فاش خرجت قالت لي مي
وا مهدي شفتك خرجتي من كومة دخلتي في كومة خرا ا ولدي
غابر عليا ياك لاباس
قلت ليها غا سمحي ليا امي راه غا مشغولة هاد اليامات شي شوية
غنساليه شي تخربيق ونمشي انا وياك نزورو الوالد وختي
قالت لي ايوا الله يكمل نرجعك ا ولدي
منكدبش عليكم ولكن
حسيت بقلبي تزير عليا فاش كنت داوي مع مي
بحال الى شكات فشي حاجة ملعوبة مورا ظهرها وما سايقة ليها اخبار
تكيت ففراشي وكنفكر في الماجية
الطبيب والمحامي غادي نشعلوه على المحامي
حيت هو لي عارفو شكون
البيرو ديالو فين
البزنازلة توضر هانية
عندو العداوات بزاف اي واحد يقدر يكون زرب عليه
ولكن الا زدت المحامي
هنا غادي يوليو جوج
ويلا ولاو جوج
كاين ليسك كبير يقربه لي
اما لا نقي الطابلة بالطبيب
ما مشيت فيها
بقيت سارح فهاد البلانات حطاتها غمضات عيني
ناعسة شبعانة حلوم ولكن ما عقلت على والو
فيقاتني مي قالت لي
راه السيمو كيتسناك لتحت
سبحان مبدل الأحوال
كل سيمو كيجي يفيقني
هاد ليامات وليت عايش وسط
مشينا للسويقة ونهار جديدة
تا حد معالم شنو جرا البارح
صعيب تعرف بنادم من الشوفة
ولكن اعلم الله كل كمارة وشنو مخبية موراها
قلت لسيمو تصور كون
كنا فشي عالم كتشوف بنادم على حقيقتو
الماسكات طايحين  شنو غادي يوقع
قال لي كون كانت هاد اللعيبة نحلف عليها لا تزادينا
حيت اصلا الجدود جدودنا غادي يكونو كيشوفو بعضياتهم كيدايرين
كيبان لي في عالم بحال هذا غتكون البشرية انقرضت شحال هادي
قلت ليه وهي في الصراحة والله الى عندك الحق
محال توصلنا النوبة في العيشة
عرفتي البارح فكرت شوية
كيف نقدر نطرق المسامر اللي باقين
بلي داكشي مضبب
ما عرفتش واقيلا غادي نمشي عند المحامي لدارو ونصفيها ليه ما كاين لا خطيف لا والو
كيفاش مازال ما عرفت
قاليه سيمو شنو بان ليك نجيبو الخمارية والله تا تفك لينا هاد الجرة
قلت ليه اخايف لا يتفرج كلشي
را ماشي قوالب الطلعة هادي را القتيلة بن عمي
قال لي وغادي نعاود ليها كلشي من اللول تال اللخر. وغادة تبغي على حسابي
قلت ليه شوف
خليها تال الطبيب
ونجيبوها دابا عطيني ودني كنقول ليك شنو كيدور لي فراسي
الحل كيبان لي فنفس اللعيبة لي كنتي
كدير باش دخل لدار الخمارية
الكاميرات غا مشتتين فينما مشيتي
احسن حاجة هي انضرب النقاب ونقصد دار خونا
الحاجة لي غنديرو قبل
هي نحاولو نعرفوه فين ومعامن ساكن
مزوج ولا لا فين كيمشي وشنو كيدير فحياتو
قالي سيمو ورد البال اهيا
راه البزناس حاسبينو موضر
اتا راه غادي يلقاوه مقتول
لا بغيتي نعاونك قولهالي را والله تا نمشي معاك
قلت له شوف ا سيمو
داكشي لي درتي معايا راه فايت القياس
شتي الا غرقت فهادشي راه سميتك مغنجبدهاش عا كن هاني
المهم عندي هو
مي ها فرقبتك اي حاجة خاصاتها را نعرفك غا نتا
راه كيبان لي هادشي ما مسلكش
تسحاب ليك فيلم هذا البوليس مغيجيو تال لخر
را حنا في المغرب ا معلم
في اي لحظة يقدرو يقرقبوها عليا
قاليه السيمو اجي علاش منديروش
مع المحامي نفس البلان لي درنا مع البزناسة. المينية تفكر اصاحبي
قلت ليه هاديك الخربة
غنصلحوها ونطلقوها حيت لو بقات تحت يدينا غادي تقدمنا
من هاد النهار
بدات الحضية كنتناوبو انا والسيمو على البيع والشرا فالمارشي
واللي مسالي كيمشي يقابل المحامي
اللي كيجي للبيرو مع التسعود د الصباح
كيخرج منو مع التلاتة د العشية
كيتغدى فواحد ديما
ويلا عندو شي جلسة كيمشي للمحكمة
بروغرام مرون ما راسيش
هادشي مكيهمنيش المهم هو فين ساكن
ومعامن طلع السيد عندو فيلا صغيرة
ممزوج وعايش فيها غا بوحدو
كتجي واحد السيدة كتشقى ليه مرة فالسيمانة
ديالها باش عرفناها
حيت الدريات اللي كيدخل كيكونوا صغارات
كل مرة وحدة فشكل
لدرجة ان واحد النهار جامعة بنت بطابليتها
وباينة فيها ما
فايتاش سطاشر عام
ها بلاتي اللي ولدك
فاش غطيح بين يدي وديك الساعة نوريك الزهو كيف داير
لي كندير كنحس بيه كياكل من لحمي
الريسك ديالها هاد المرة طالع بزاف
هاد خونا ما عندوش راسي تقدر توجد ليه مزيان كيف البزناس
خديت باش نلعب معاه على اللاوي وفينما خرجات
ما بقيتش قادر نصبر على حياتو فوق الأرض
بغيت نصيفطو يونس لبزناس
جا النهار الموعود
درت معاه السيمو يريح فقهيوة بعيدة
على الفيلا ديال المحامي بخمسة الدقايق على الرجلين
لاحتاجيت غادي نعيط ليه
ضربت صاكادو على ظهري فيه شي لعيبات غادي نحتاجهم
لبست النقاب وشديت في ايدي كاتورزا من لتحت
غادي يحل المحامي باب دارو باش يدخل
غادي ندفعو وندخل موراه
بقيت قاني من بعيد
وصلات ستة د العشية بانت ليه طوموبيلتو داخلة مع الكارتي
بلاصة هاه ونزل
وهنا تميت جاي بشوية بلا ما يشوفني
يلاه حل الباب
حتى كيبان ليه واحد السيد جا
سبيت مو فخاطري حيت خسر ليه لبلان
كلشي حتى لنهار اخر
تلاتة د المرات لي جيت معول نصفيه
وكنانيوليا فلخر بسباب شي حد دايز ولا
جاي مع شي خيتي
في المرة الرابعة سخر مولانا
مع الحلة د الباب
دفعتو برجلي لحتو لداخل
سديت الباب مورايا وجبدت عليه
خونا غير كمشى هاد العظم مسوط عليه يموت
دخلتو لداخل والموس على عنقو
قلت ليه را دير هاه ولا هاه والله ما نحن فيك
طلعنا فالدروج وبقيت غادي بيه حتى وصلنا لواحد البيت
بركتو فكرسي وربطت ليه يديا مورا دارو
الحاجة لي قلت ليه كيديرها
لسانو كينطق بحاجة وحدة
خود اللي بغيتي وماتأدينيش
قلت ليه فخاطري
راه العكس اللي غادي يوقع
غادي نآديوها لدين مك ومغادي ندي ليك والو
ربطت ليه رجليه مع الكرسي
وهنا جات احسن لحظة كاتعجبني
يا الفصافة حيت النقاب وشفت ليه فعينيه
كتعرفني ولا لا
قال لي لا
شكون نتا قلت ليه
انا لي غادي نقبط روحك
غا تنضحك معاك
جيت نسولك سؤال واحد ونمشي فحالي
تصنت ليه مزيان
شكوناهو الطبيب لي خدا
الفلوس في ديال البزناس
لي نزل على واحد البنت منغوليانا
خود وقتك وفكر مزيان
الجزء الماجي غادي يكون هو
الجزء اللخر فاش يوجد غادي نلوحو
هذا ما كان اخوتي
تهلاو
