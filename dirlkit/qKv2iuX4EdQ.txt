يعني في الفايتة خليناها
فاش عبد الرزاق كان تيلعب بالدبالجلي فايد خضرا
باش يلقى فرصة فين يقلعهم ليها
بلا ما تعيق
واحد الحاجة بغيت نشير ليها هنا قبل ما نكمل
هي السميات ديال البنات اللي تيخدمو فهاد
ناخدو متلا هاد الخضرة
لي سميتها الحقيقية هي هادي
كنعاود بها ولكن السمية لي كانت معروفة بها في هي هانم
كتلقاهم تيخدمو بسميات مزورين
باش يبقاو بعاد على الصداعات لي يقدرو يجيو من هاد الباب
بحال توصل لفاميلتهم ولا شي حد دون معارفهم
هادشي اللي كاين
ندوزو دابا ديال اليوم
واللي غادي يكون الطرح فيها حامي
مشينا شحال من واحد اه
كيسكر كيتلف على القبلة
ما كيبقى عارف راسو من رجليه
فين هو ولا شكون اللي ضار به
لسانو كيتقال او كلامو كيقلال
الخنشة د الفوكابيلر ديالو كتشبع تقابي
جملة مفيدة كدي ليه نص نهار باش ليها
وديك مفيدة راه غير في التركيب ديال الجملة ما
ماشي فالمضمون ولكن كاين لي كيسكر وكيبقى شاد فراسو
رجل هنا ورجل في السدر هاد المنتهى هاد السكرة
مدندن وعقلو حاضر
السؤال اللي كيتطرح هو
واش خضرا غادا تكون من لول
لي الشراب كيجيب ليه الكاو
ولا غادي تكون من تاني لي بينو وبين
وحال العين نرجعو اللي وقفنا عندها باش
نقدرو نجاوبو على هاد السؤال
عبد الرزاق معنق خضرة بإيده
وصبعها اليد لاخرة كتلعب بدوك الدبالج
مع زير عليهم
ونوى يجرهم بالخف
ختنا وخا كانت سكرانة
عقت بالفيلم ودارت واحد سريعة قبل ما يزرب عليها خونا
نظرات يديها وناضت من حداه
عبد الرزاق بدا كيضحك وزاد ف التكرشيخ باش
يغطي على هاد الفلاش اللي وقع
ويبان بحال الى كان غير كيضحك معها
القعدة ما بقاتش بزاف
وما عاودش حاول يقرب ليها حيت اه
بانت لي بلي ختنا الشبكة عندها ما خاوياش
صعيب تماركي عليها
فاش ناضت خضرة باش تخرج فحالها شافت
فريون اتت بايديها لعبد الرزاق
وقالت ليها هاد الراجل هدا
غدار كان باغي يشفر لي دبالجي
را هي بغات تبرد الطرح وقالت ليها را غي كيبسط معاك ما ديش عليه
هكا نقدرو نكلاصيو خضرة في الثاني
اللي حاضي جنابه وخاص كران
وهذا فاكتور مهم
غادي يخلي العصابة تخوي راسها من هاد البلان ديال تسكر بنادم وتشفرو
وغادي يحطو الرجل اللولة في الطريق ديال
التفكير فالقوادا الكبيرة
واللي هي يقتلو بنادم
باش يكشطو ويديو ليه ديالو
اي واحد كان بلاصة خضرا وشك آآ بلي بنادم ناوي ليه على الغدر
كيقلب ويمشي للتيساع
ولكن هاد خيتي ما دارتش هاكا
بقات كتجي للدار
ومن فوق هادشي ما حيداتش دوك الدهوبات اللي لابسة
ديما كتجي ضارباهم
فهاد الوقت هادا الجيوب ديال العصابة بداو كيصفرو
الجوع فار عليهم الصحة والخدمة والو
رجعو كيقلبو فالموضوع ديال القتيلة من كاع الجوايه
فهاد المجمع الما سوني ديال المفكرين كاين تلاتة
عرابي عبد الرزاق وحسب الله
بداو كيعصرو فدماغهم مجموعين
حسو باللي  عاد داو اللي ضاربة خضرة والبنات اللي بحالها دارو من عرق كتافنا
حنا لي جبناهم وتهلينا فيهم ما كانوا لاقيين ما ياكلو
ودابا كل وحدة فيهم ضاربة روينة ديال الدهب فوق الحمى
وحنا ما فجيبنا تا
قيمة باكية د القارو
شكون اللي يرضى بهاد الحالة؟
فهاد الهضرة كدور فداك المجمع التلاتي بهاد الشكل
ولكن حتى شي خطة شادة فراسها باش
يقتلوا ما طاحوا عليها لحد الساعة
اللي كان قدامهم
هوما بزاف ديال الأسئلة بلا جواب
نبداو باللول في اينا بلاصة نقدرو نقتلو بلا ما يشك فينا تا شي واحد
تاني كيفاش نقدرو نجرو خضرا لديك البلاصة بلا
ما ترفض ولا تقول لينا شي سبة
ومن غير ما يشوفنا معها تا شي حد
حيت لا غبرات غادي نكونو اخر وحدين تشافو معاها
الثالث شنو الطريقة د القتيلة اللي مزيانة
واش ندبحوها ولا نخنقوها ولا كيفاش
الرابع شنو غادي نديرو بالجتة فاش غادي نحيدو ليها دهبها وداكشي لي عندنا
لوحوها في البحر ولا ندفنوها
الخامس شنو غادي نقولو للبوليس لا
سولونا على خضرا لي غبرات ولا لقاوها مقتولة
هاد الأسئلة وغيرها كتكون
من بين لي كيدوزها شحال من قتال
قبل ما يديرها فالطاجين حتى
داك الاجتماع المغلق ديال دوك مساخط الوالدين بتلاتة
خلاهم يبعدوا شحال من اختيار فاش فكروا فهاد الأسئلة
من بين الحوايج اللي ضربوا عليهم بكروة حمرا
هي يقتلوا خضرة فشي بلاصة بعيدة فالخلا
حيت هدا كتكونطرولي فيه والو
يقدر يدوز شي حد ويضرب عليهم
وعاد باش توصل تما خصك طرونسبور ولوينة كحلة
مايجيو فين يوصلو تما حتى
تلقى بزاف ديال الناس شافوهم مع بعضياتهم
قبل ما طيح الروح
حاجة اخرى حيدوها من الحساب هي
الجتة ما خصش البوليسي يلقاوها
باش ميدخلوش في التحقيق وفين كانت هاد السيدة
راه كانت خدامة في البلاصة الفلانية
ويصدقو فشي رواجة حتى يتغرقو
خاص الجثة تغبر
وهاد القضية مزيانة ليهم
حيت فداك الوقت فمصر بزاف دبنادم كانو كيتوضرو ما كيعرفوهم فين زادو
راجل هرب على فاميلتو مبقاش رجع
مرا خلاتو والديها وزادت المدينة متلاتش بانت
كتاب الأولياء والصالحين وشي سكة د الحب جراتو لجهتها
كاين اللي هابط يقلب على خدمة وكاين اللي هارب من شي تار ولا
اعراض العيشة مع فاميلتو
مجتمع كان مرون
وبزاف ديال طاحت قيمتهم فيه
فكانت عادية ان شي فاميلة تفيق الغد وتلقى شي واحد منا غبر ليه
نرجعو للطرف د الخيط لي عاصرين عليه دوك خوتنا بتلاتة وكيفكرو
شنو تيبان ليك
النتيجة اللي غادي يوصلو ليها
مراد الدورة كاملة اللي جابو على الأسئلة والإحتمالات اللي مطروحة
لي خداو هي
يقتلوها في بيت ريا
علاش بالضبط فهاد البيت
كاين بزاف ديال الأسباب
اللول ان خضرا
سهل تجيبها تال تما بلا مشاكل
تاني ان الدار اللي فيها البيت ديال را هي كانت مظلمة
صعيب تميز فيها بنادم لا داز حداك
والسبب التالت ان الناس اللي كاريين دوك البيوت اللي قراب لريا
كيخرجو يخدمو مع النبوري مكيرجعو حتال شي سويعة معطلة بالليل
البلاصة ديال القتيلة سالينا منها
هنا فين عولوا غيقتلوا
بقات حاجة خرا
هي شنو غادي يديرو بالجتة فاش غادي يقتلوها
فاش فكروا فهاد القضية عرفوا
انه صعيب تقتل وتهز ديك الجتة ودفنها فشي خلا ولا تلوحها فشي بلاصة
الريسك طالع فقرروا ان البيت ديال ريا
لي غادي يقتلو فيه
هو اللي لكسدا غادي يدفنو فيه
عين ما شافت
قلب ما وجع
وكانت البيت اللي فيها ريا
مخيرة لهاد البلان اللي عوالين يديرو
حيت جات فالسفلي ماشي الفوق مزلعة فشي
تكونفيرمات الخطة وسناو عليها دوك التلاتة
بقاو ليهم جوج ديال الأسئلة دايرين ليهم التبرزيط
واش ندخلو معانا عبد العالي في البلان ولا لا
وهادشي خصو يكون فراس سكينة ولا نخليوها ما جايبة للدنيا خبار
هاد جوج د الأسئلة لقاو
جوابها عند ريا مورا
يامات قليلة من هاد الاجتماع
قالت لهم ضروري خصنا ندخلو معانا عبد العالي
وحتى سكينة مكاين حتى شي حل اخر
نعياو مانخبيو عليهم غادي يعرفو
والريسك الكبير هو سكينة
حيت لا مشات تا عاقت بينا ومخبيين عليها شي حاجة فحال هادي
راكم كتعرفو شنو تقدر دير بداك اللسان عندو
ضرب غير شي قرعة عاد طلع ليها السكرة
تمشي تعلم بنا البوليس
اللهم نقولو ليها اشنو كاين
لا هي ولا عبد العالي
ونديروهم فجيوبنا ما كاين اللي يقدر يفشي السر ديك الساعة
نتوما تكلفو بعبد العالي قولوها ليه
وخليو لي سكينة على حسابي
ختي هاديك وانا لي غادي نعرف كيفاش نوصل ليها الخبار
را هي طراسات ليهم التيران مزيان
وعمرات ليهم التقابي لي مزال خاويين فلبلان
ناض حساب الله دوا مع عبد العالي تيشكي عليه الحوال لي وصلو ليها
لاخر تا هو ماشي من العاجزين
كيزيد يتبكى شي كيشكي على شي
كلشي مضرور دات الصنارة لحسب الله داز من الحزقة لي ضارباهم
لدوك البنات لي مطليين دهوبات
قال ليه غنجيك من لخر
فحنا فكرنا مزيان فهادشي
ووالين نقتلو خضرا
شنو قال ليه عبد العالي؟
كاين جوج ديال
اللولة وهادي على لسان عبد العالي
قاليهم فاش جا عندي حسب الله او قاليه نقتلو خضرا
قلت ليه ماشي حرام نقتلو الروح على قبل حاجة بحال هادي
تا را غا طامع الدنيا
ولكن حسب الله قال لي
ايلا كنتي معانا غتاخد حقك من الخبزة
ويلا ما كنتيش وطرات لينا شي حاجة راه غادي نقدموك معانا
هنا تسالات اللولة اللي قالها عبد العالي
الثانية هي ان اقبل باش يشارك معهم في القتيلة بلا هاد الهضرة الخاوية كاملة
ندوزو دابا لواحد اه
اللي مهمة في
عشر ايام بالضبط
لي دازت مورا ديك المحاولة د السرقة لي بغاو يديرو الخضرا
واليوم هو واحد وعشرين ديسمبر
الف وتسعمية وتسعطاش
مريحة را هي وشي عيالات في الدرب كينقيو العدس
ومعهم خضرة الوقت ديك الساعة كان جوايه الثلاثة د العشية
خطرة وقفاتنا وهي تمشي فحالها حيت القضية ناشفة ما بانت تا شي كليان
ولكن لصقت اري
باش تبقى را يقدر يجي شي حد وضيع عليها طرف د الخبز
مازالين داويين ريحي على غنمشي وكدا
حتى بان واحد خينا داخل مع الحومة
عا كليان جابو الله
شير الخضرة باش توصل عليه البيتة ديال الحشيش ودخل ليها
تبعاتو ودخلات موراه
ولكن قبل ما تمشي شداتها راية وقالت ليها فودنيها
فاش تسالي معاه ما
تمشيش فحالك حتى دوزي عندي
را هي حمرات فخضرا لي كانت هاد المرة على غير عادتها
لابسة الدهب كتر من اللي موالفة
فوق دوك الدبالج
عن قاف فيه سنسلة
وطالبها في ودنيها طوانك
وفرجليها كاين خلخال
بلي هادي فرصة مكتعوضش
ويلا زجلوها غادي يتصيدو
الرجالة ما كان تا واحد في السيكتور
طارت مشات كتقلب عليهم باش تقول ليهم بلي اليوم
غادي نفدو داكشي لي تافقنا عليه
فاش رجعات ريال للحومة
بقات خضرة سالات مع داك الكليان
بغات تمشي فحالها
قالت ليها ارا ليا غير خليك
غتعرفي الريح لي جابت هاد لكليان تجيب واحد اخر
خضرا مبغاتش حيت
عندها عرس ولدها قريب
وخصها تمشي توجد ليه
رياكا كان الهدف ديالها هو
تعطلة شوية فينما بان شي حد من الرجالة وديك الساعة تشوف شنو دير
قالت ليها هانتي
بعتي معايا اليوم
وانا نعطيك كلمة بلي غندبر ليك فبزاف دلكليان
ونعوضك على هاد ليامات كاملين
لي داز فيهم الحركة ميتة
هاد اللصقة اللي دارت ليها ما
صورات من عندها والو
خضرا قالت ليها راه خصني نمشي
تابعني شلا ما يدار
وهنا واحد الصوت
قاليها افين غادية
ما عندك فين تمشي هاد النهار
هاد الصوت هدا ديالمن كان؟
ديال عبد الرزاق
لي بان فواحد اللحظة كانت محتاجاه ريا
قاليها ما عندك فين تمشي اليوم
راك بايتة معايا
وماشي فشي بلاصة محشرة
راه غادي نعرض عليك لوطيل ديال الجواني ندوزو فيه الليلة
هاد لوطيل كان معروف في اسكندرية
كيمشيو ليه ناس محترمين
ولا اللي عندو اللعاقة
راه كياخد تما وكيجي معاه البنات يزهى فيه
شنو كتسناو من خضرة لي
غير هادي عشر ايام
كان غادي يشفر هاد خينا نيت
وعاقت بيه تقوليه لا
سير عطاني التيساع متلا
ما قدرتش حيت فرصة بحال هادي تقدر تعيش حياتها وتموت
وما عمرها تجيها باش تحط رجليها فداك لوطيل
وطارت بالفرحة فاش سمعت هاد العراضة لي دار ليها عبد الرزاق
وفهاد اللحظة شدوك الطريق لوطيل
لحد هاد الساعة هادي مزال
را هي ما قالت والو لسكينة
على البلان ديال القتيلة
را هي شافت في سكينة وسط العيالات لي كينقيو العدس
غمزاتها ناضت من حداهم
غاديين كيتمشاو وراهيا بدات بداك
ديسكور ديال الشكوى وزاد تفويخرات
سكينة بانتليها ختها كترات فالشكاوي يسحاب ليها باغا تسلف شي فلوس من عندها
وهي دير ليها مزيانة
بدات تا هي بدورة كتشكي عليها. وانا كترو عليا المصاريف
وخصني ندوز على رجلي مريضة لي
فبقاو كيلعبو التنس بكرة الشكوى حتى قالت ليها را هي
شتي ديك خضرة شنو كانت كدير
كضبر على فلوس صحيحة من عند الكليان
وكتقوليه راه لاح ليها شي صريف قليل
كتعطيني منو لي قسم الله
وهي كضرب فجيبها فالوسط صحيحة
فاش كتجمع الحصيصة كتمشي تشري الذهب او
مشي تعيق بيه علينا
سكينة قالت ليها
ومؤلمة تستاهلش را كظل هازة عليهم رجليها را عرقات عليهم
ايا نجاتها من اللخر
قالت ليها لا
اي وحدة خدمات معانا ودارت لاباس على ضهرنا
خصنا نديو ليها ديالها
ونقتلوها وهاد خضرة بنت الكلبة مغاديش نزقلوها
نرجعو دابا لي شادين الطريق لوطيل
واحد اللحظة وقف عبد الرزاق وقال لخضرا فودنيها
وصلي عليا لبيطريا
ختنا ما فهمات والو
شنو طرا حتى بدل هاد خونا هضرتو
معرفاتش ولكن تبعاتو حيت الظروف مكتسمحش باش تسولو شنو كاين
اصلا كانوا كيتمشاو واحد بعيد على لاخر
باش الناس ما دي ما تجيب
عبد الرزاق سابقة للقدام وهي موراه
فاش وصلات عليه دخلات للدار
بقات بيطريا مضوي والباب مردود
فاش فتحاتو تيبان ليها ربعة ديال الرجالة كيتسناو فيها
عبد الرزاق او عرابي مريحين فوق الصندالة
الصندالة هي واحد الشلخة كتكون لاصقة في الحيط
التحدي على خاوي
منها كانابي تريح فيه بنهار
ومنها سرير تنعس فيه بالليل
حسب الله وعبد العالي مريحين فلرض متكين على الحيط
دخلات خضرة عند هاد الرباعة وريحات في الوسط
استقبال لي دارو ليها كان دايزو الكلام
تهلاو فيها وحسات براسها بحال شي اميرة
دقايق قليلة مورا هادشي وصلات ريا وسكينة
خضرا ارتاحت بعدا را كاين النسا لي يونسوها ماشي بوحدها وسط الرجال
عبد العالي ضرب يدو لجيبو وجبد صريفة
قالها را هيا جيبي لينا الروج
يلاه جات تخرج عيط ليها عرابي
وزادها فلوس قاليها جيبي لينا معاك ميتكال
واحد النقطة لي مخصنيش نساها
هي را هي فاش دخلات للبيت ولقات
خضرا وعبد الرزاق
دارت فيها راه مصدومة
قالت ليهم واه ما مشيتوش مازال لوطيل
رد عليها عبد الرزاق
را غادي غانسكرو معاكم هنا ونمشيو نباتو فيه
كان تيتبت فديك خيتي لي معاه
الحاصول خرجة طرية تجيب داكشي لي وصاو عليها وخلاتهم مقصرين
تقضات الشراب والماكلة وحطاتو ليهم في البيت
عاودات خرجات وطلعات عند جارتها قالت ليها
واخا تعطيني داك الشاقور اللي عندك
را باغين نهرسو شي شجر باش ندفاو
عطاتو ليها نزلة طرية وحطات داك الشاقور فالبيت فجنب الباب
خضرا مدات ما جابت
حيت اصلا الضو فالبيت كان قليل
الوقت كان فايت العصر بشوية
الدنيا على برا مضوية
في الدار مظلمة
مع القصارة كتحلا
والكيسان كتزيد تخوى
خضرا بدات كتسكر
ومارداتش البال للرجال اللي
كيتغامزو عليها يضرب ما بيناتهم غير بالريط
فهاد اللحظة خرجات ريا وسكينة من البيت
بلا ما تشوفهم خضرة
العرابي اللي كان مريح فوق ديك الشلخة حدا عبد الرزاق
نزل لرض وخلا بلاصتو الخضرا
قاليها طلعي ريحي حدا عبد الرزاق
وقفات ولكن بزز باش ناضت
حيتاش شراب بدا كيلعب ليها براسها
بدات كتميل ناض حسب الله شد ليها ايديها باش يعاونها
يلاه بغات دير خطوة لجهة الشلخة باش تريح
خصها تبلي شي حاجة ماشي تال تما
ماشي غير راسها لي تقيل
ولكن رجليها تقل
وجاب لها الله بحال الى مغروسين فلرض
فاش هبطات عينيها تشوف شنو جاري
بقات عبد العالي را هبط ليها رجليها بيديه
مزير عليهم بحال الى لاوي على شي حبل
هنا عبد الرزاق بالخف شلل ليها كتافها بجوج بتعنيقة من اللور
مبقاتش قادرة تحرك
يلاه بغات تغوت
هو يدير ليها عرابي واحد الكتانة ساردة بالما على فمها ونيفها
مكانش يمكن ليها تبعد وجهها عليه
حيت حاسب الله كان شاد ليها شعرها وجارو لتحت
ربعة ديال الرجالة كتفوها بالمعقول
معايا هاد المنظر
عبد العالي رابط الرجلين
عبد الرزاق مشلل الكتاف
حسب الشعر وعرابي كيخنق فيها
شنو عندها ما دير فهاد الحالة؟
والو ثواني قليلة لي كانت خاصة ديك الروح باش تخرج من ديك الكسيدة
مات خضرا طاحت لرض
نزل الحساب الله بودنو لقلبها كيسمع
فاش بانت ليه بلي السيدة توكلات على مولانا
بدا كيحيد ليها فدوك الدهوبات كاملين. جمعهم فمنديل
ودارهم فوق واحد الطاجرة في البيت
بداو الرجالة كيقلعو داك الزليج اللي تحت ديك الشلخة
لي العرض ديالها ميترو والطول جوج ميترو
خدامين بشوية باش ميديروش الصداع
فاش حيدو الزليج دازو للحفير د القبر
داك التراب اللي كيجبدو من الحفرة
كيهزوه فشي صاينية ولا قاميلة وكيرميوه فالقنيتة د البيت
رجعات راية وسكينة لقات
الرجالة مشغولين في المقبرة ديال خضرا
ستة دالسوايع ديال الخدمة اللي كانت خاصاهم
باش يحفرو حفرة غارقة بميترو تحت الارض
هزو ديك الجتة ولاحوها تما
بداو كيردمو عليها التراب
كيجيبوه من الكوان وكيدفقوه تما حتى
سالاو وردو داك الزليج لبلاصتو
التراب اللي بقا شايط ليهم دفقوه من الشرجم
مع النصاصات ديال الليل
كانوا طرقوا هاد المسمار
كل واحد كيسلت فحالو من الدار بوحدو
باش يبقاو بعاد على عين بنادم
السؤال اللي كيتطرح هنا هو
كيفاش هاد الناس غادي يديها النعاس
شي رابط شي صانق شي خانق وشي
ناعس فوق لجتو
وانا كندوي على رية حيت بيتها هادي
السيدة غتنعس فوق القبر
وماشي اي قبر
قبر وحدة لي قتلوها هوما ودفنوها بإيديهم
سؤال بحال هذا صعيب تلقى له جواب
ما عندنا كيف نديرو نعرفو
عطا الله الاحتمالات
يبانت لك قريبة تيري فيها
الغد ليه مع العشرة دالصباح مشات ريا وسكينة لواحد فيه الدهيبية
قصدو واحد السيد سميتو السي علي
هادا دهيبي تما
وماجاوش وختارو هاد خينا غير هكاك
ولكن كانوا عارفينو داخل للسكة ديال التخلويض
حيت كيشري الدهب اللي مشفور
دخلوا عندو حطات ليه راية جوج ديال الدبالج
طوانق سنسلة وخلخال
الخلخال قاليها مغاديش ناخدو
رفضوه ليها اوزن شي لاخر
والثمن لي عطا هو تمنطاشر جنيه
راية وسكينة حيت هم موالفين اش كيشريو الدهب بقاو ساكتين
ما كيفهمو تا لعبة فهادشي
وغير باش تكون فخباركم
خونا راه فرقعهوم بالمزيان فهاد الثمن
حيت غير دوك جوج ديال الدبالج بوحدهم
كانت شرعتو مخضرة شهرين قبل ما تموت
وتبت من بعد بالروسي وبلي
خداتهم بتنين وتلاتين جنيه
لا زلنا عليهم السنسلة والطوانك فين غادي يوصل التمن ما نعرف
الحاصول الدهبي نزل عليهم الودنين بتمنطاشر جنيه
را هي بدات ليه ايديها وقالت ليه
ارى عطاها فلوسها وزادو فحالهم
كانوا دايرين مع الرجالة في دار الرية باش يقسموا الحصيصة
ولكن مع الخرجة لقاوهم فواحد القهيوة تما
جا حاصى بالله خدا دوك الفلوس عند ريا
عطا لسكينة جطة لي هو ثلاثة ديال الجنيات. حيت كانوا متافقين بلي الفلوس لي صوروها
غادي تقسم متساوية بيناتهم كاملين
سواء كان راجل ولا مرا
سوى قتل ولا شد ولا لعب دور صغير ولا كبير في البلان
كلشي غادي ياخد بحال بحال
حسب الله فاش عطى لسكينة جدة
قالها را هي حقك راه عندي من بعد ونتحاسبو
را هي وسكينة مشاو فحالهم
حسب الله ريح في القهيوة كيتحاسب مع الرجال
ولكن هاد العدل اللي كيضرب على الشعا
ما كيعاكسش اشنو اللي واقع ديال بصح
حيت النهار اللي تقتلات فيه خضرة
مكانش عندها غير الدابة
ولكن كان هازة معاه عشرين جنيه
طرف من هاد الفلوس عطاوها ليها ولادها
وطرف منو حق راجلها لي ماشي بزاف باش مات
هاد الفلوس هادي فين مشات
تا حد ما عارف
ولكن الراجح ان
دوك الربعة د الرجالة
قسموها بيناتهم بلا ما تسيق الخبار لا رية
ولا سكينة حيتاش فاش رجعو لقاو الرجال كيحفرو. وفهاد الوقت خضرا كانت مقتولة
مخلينا غير بحوايجها الدخلانيين
غالبا ديك عشرين جنيه
طاحو عليها قبل ما تبان ريا وسكينة
وتافقو باش يقسموها بيناتهم
طناشر يوم لي دازت على القتلة ديال الخضرا
عاد ولدها علم البوليس
تصور طناشر يوم ومو غابر على الدار
حتى لدابا عاد فاق
خضرا كانوا عندها جوج ولاد كبار
تا واحد فيهم ما دار شي وزة ما كتفهمش هاد الناس كيف كانوا كيفكرو صراحة
مك مجاتش اليوم الغد بعد الغد تلتيام سيمانة
وبزاف مالك شنو كتقيل تسمع لنا الصوارخ
ما علينا مشى ولدها دار بلاغ عند البوليس
عطاهم الوصاف ديال مو وشنو كانت لابسة
راكم عارفين داك الزمان بنادم ما كانوش عندو التصاور
فالبوليس ما وصلوا لتا لعبة
وتكلاصا المحضر في الأرشيف
يعني سدينا خضرا مشات فيها
فالعصابة صدق ليهم البلان كيفما خطو ليه
وماتقاسش منهم حتى شعرة
هادشي غادي يخليوهم يزعمو ويعاودو نفس البلان
وهاد المرة ملي نرشحو
هي نضلة لا بقيتو عاقلين راه هي ختنا لي كان مصاحب معاها عرابي
ولي مزوجة براجل شاد الفراش
فهاد الوقيتة داك راجلها توكل على مولانا وقطع التيكيل لاخرا
علاش اختارو نضلو
واخا علاقتها معاهم مزيانة
وصاحبت عرابي من الفوق
الراجح ان عرابي
نعرف ختنا كانت مطلعة بلانات مورا دارو
هاد اللعيبة كانت كافية باش نضلات ترشح للمرتبة التانية
مازال مادازت جوج ديال السيمانات على القتيلة د خضرة
حتى خرات الوقت على العصابة عاوتاني
الفلوس اللي كانوا عندهم طرطقوهم
دوك الشكاوي ديال عرابي اللي
تيقوليهم شوفو هاد الله شنو كانت كدير مورا ضهري وكدا
خداوها من المنطق ديال
را حنا غادي ندافعو على الشرف ديال صاحبنا را هادشي ماشي معقول
باغين غيلقاو السبة باش يقتلو وصافي
را هي صيفطات بنتها بديعة لعند اه دار نضلا باش تقوليها
تكلمي لمي راه محتاجاك
ولكن مبغاتش تجي ليها
وحلوكي في يديرو باش يجيبوها تا للدار
هنا نقز عرابي فتالي ومريو
قاليهم كلشي يمشي لبيطريا
انا غادي نجيبها تال عندكم
مشى خونا تال باب الدار ديال المظلة ووقف
ما بغاش يدخل دابا لا يصدق فارش كلشي
بقلب تما شوية
فاش حس بلي مكاينش لي حاضي
طلع للدار نضلا فاش شافتو وقف عليها فبيتها ما فهمت والو
شنو جاب هاد خينا تال هنا
فلبلاصة دارت سبعالاف مها باش يسكت. وما ينطق بتا حرف
وبنفس الصبع شيرات لجهة الجيران لي كاينين
يعني زم دركو يمكن ليها تصدق شاريها لنا مع الجيران
تا هو بدورو جاوبها بإشارة وصوت خافت
وقاليها توصل عليه للبيطرية دابا
قالت ليها راني
هابطة ندوز للسوق ونخلطها ليك تما
فمضلة خافت لا الجيران يسمعوا شي حاجة وهي تعلي صوتها
ودوات مع عرابي بحالا كتخاطب شي مرا
قالت ليه ايوا ختي قولي ليها شوية ونكونو عندها
داك التقلقيل ديال والو باش تشير الحيوط لي دايرين او دينو
رجع عرابي وصل الهضرة لريا
ولكن قاليها راني شاك فيها ومحال تجي
وغير صدراتني را هي هنا شنو دارت
بلا بلي الحل لخر
هو تصيفط بنتها بديعة للسوق
وتلصق فالظلة حتى تجيبها
راكم عارفين ديك آآ اللصقة لي تيديرو البراهش
مكتهنا منو حتى كدير ليه داكشي لي بغا
غادي يهلكك في صحتك
واش هاد الحل لخر غادي يصدق باش
طيحو هاد خيتي فالشبكة ولا لا
ولا طاحت ليهم واش غادي يخدمو بنفس اللي خدمو بها من قبل ولا ؟
غادي يبدلوها شنو غادي يجرا مع هاد خيتي وكيفاش
هادشي لي غادي نباليو به في السيمانة الماجية
هدا ما كان اخوتي
تهلاو
