الى بعدتي على الصداع والتبرزيط وطفيتي الضو ودرتي الكيط غادي تكون درتي خير فراسك
مشينا وعشان  واسمه
تميت       التاريخ ديالي مع الشفرة وما يعمر تا وريقات النيبرو
حوايج بساط فالصغر يامات
كتقمط بنادم فشي ستيلو من غير بيك. ولا شي بستيليا على ديك نص نص ولا طلع البارة بشي
الضحايا مكانوش غير فالمدرسة
كانوا حتى فالدار
السخرة فاش كنت كنجيبها ديما ناقص منها باش نشيط شي صريفة
كيلو كنجيبو كيلو لاروب كيدوز داكشي نقي ما كيدي وما كيجيبو
العبار ديما ناقص والجيب ديما عامر
ولكن الضربة الصحيحة اللي كانت هي في الدخلة د المدرسة
كندي د الكتوب والدفاتر وكنمشي مع الوالد للمكتبة
اي حاجة لقيت نفخ فيها كان
طالب لينا دفتر ديال مية ورقة انا كندير في مقطر
الغد ليه كنجي نبدل داك بدفتر ديال مية
وداك الصرف اللي كيرجع ليه مول المكتبة كنضربوه فالجيب
ما عمري حصلت فهاد البلانات وما عمر الدار شكوا فيا
كتبدا تكبر شوية كتعرف بلي داركم حازقين ومعاك غير مقاتلين. فما كاين لاش تبقى ضرب ليهم سطر بهاد الطريقة
كتكون محروم من بزاف دلعيبات
ولكن كتفضل تجيبها بدراعك احسن ما تجيبها على ظهر الناس
فصغر السبب الوحيد اللي كان تيخليني ندير دوك المعيني سرقات
هو يكون عندي الصرف باش نشري بيمو والفانيد والشكلاط
ولا نهبط لبيار نقصر شي بياسة ولا نشد ولا ستريت
دابا وانا فعمري تلاتة وعشرين عام
خصني ندير داكشي لي كنت كندير في الصغر. ولكن فواحد لي طالع
غير هو نفس المعادلة قدامك
تشفر بلا ما يعيقو بيك
ولكن الريسك هاد المرة غادي يكون مفرقع
كون عاقوا بها في الصغر جهدهم يعطيوني شي تفرشيخة داخلة
اطار خلية نضاربوك باش ما عمرك باقي دير دوك الفعايل
دابا لا لا مشيت تا حصلت غادي نخلص فيها من عمري مورا الحيوط ديال شي حبس
غير هو السباب لي خلاني نفكر نشفط المحال ديال الدهب
كيبانلي معقول او نقدر بيه نجيب حقي انا نيت
الوالد مريض وخصو الفلوس باش يدير عملية
واللي غادي يخلصها هو با البيولوجيك اللي يسمح فيا
انتقام بهاد الشكل كتحس فيه بشوية د العضلة تحققات
والكفة د الميزان لي كانت هابطة طلعات
المشكلة هي ما عندي تا بلان واضح فراسي
باش تشفر محل خاص توجد ليها مزيانة
فوقما نفكر فيها كيطيحو لي فراسي غير الافلام ديال الشفرة لي فايت شايف
القاسم المشترك بيناتها هو كتلقى فريقة خدامة على البلان كامل باش يصدق
وهاد القضية ميمكنش ليها انا نديرها
وحتى لا بغيت نديرها
غادي نعرف كيفاش
السلام كاين واحد البلان ديال الشفرة غادي نضربو فيه شي صرف صحيح اشنو اش بان ليك تبغي ولا
تخربيق هو هدا شكون
نتوما غادي يتيق فيك ويسكي معاك تا
تا واحد  ومن حقهم حيت اه حتى انا الى كنت هاني
وجا عندي شي صاحبي قالي نمشيو نضربوه غادي نقوليه سير تلعب
كنت عارف بلي هادشي
الحوايج اللي دافعيني نخطط لهاد السرقة كاينين غير عندي انا
با هداك ونقدر ندير على ودو اي حاجة
وتا واحد ما غادي يحس كيفي ولا يقدر يدير معايا يديه
وهاد اللعيبة كانت هي اصعب حاجة
حيت غادي يخصني ندير كلشي راسي
الخطوة اللولة اللي كانت عندي هي نمشي للمدينة اللي فيها المحال. وهاد المرة ما غاديش تكون بحال اول مرة فاش جيت مع با هادي خمس سنين
هاد المرة غادي نجي باش نضرب مزيان على كيف داير وشنو بيه ضاير
وباش مانتنومرش بكمارتي فداك
رخيت اللحية والموسطاش لأول مرة
فقت واحد الصباح معندي فيه لا كور لا والو
خديت تران وبقيت لاعب سويعة دلكاشكات مع حتى نزلت المدينة المعلومة
مشديتش طاكسي صغير باش نخلي الجيب سخون وبقيت غادي على رجلي كنسول على سيكتور حتى لقيتو
محل جا بين حلاق وعطار
فوق ودار فيها
وزنقة عامرة بالبشر
ريحت فواحد القهيوة قريبة لتما
طلعت الفوق ديالها ومن هنا قدرت نضرب على المحل واخا بعيد شوية
طالق عيني وكتباليا القضية حامضة
الدنيا بالناس عامرة محرك شي غادي شي جاي
كيف دير ليها وسط هاد شلاضة هادي
تجي تدخل للصحة غتنوض شي روينة بالخف طرا شي فرشة
تبغي دخل سكوتي خصك تشوف شي وقيتة اخرى من غير هادي
اللي ما يكون فيها لا طيرة يطير ولا حشي يسير
اوطي ما ماعرفتش كيغاندير
ها مصنطح تا انا جاي شاد تكريسي فهاد القهيوة
كيسحابليها غادي نلقى القضية ساهلة
غنلحق نبدا نطراسي فالبلان ساعة ما غنجبد لا وريقة لا ستيلو
راح بقيت غير حال عيني كنشوف كليان داخلين خارجين من المحل تا ودن الظهر
بان لي السيد خرج باش يسد المحال وانا نهبط
خلصت وتبعت داك خينا تا وصل للجامع
حد هاد اللحظة باقي ما عمري شفتو فوجهو كيف داير
فاش جيت انا وبا هادي خمس سنين وما قدرتش نضرب على وجهو من مور الفيترينة
دخل للبلاصة فين كيتغطاو الناس وانا نتبعو
وهنا كانت اول مرة غادي نضرب على كمارتو
كنشوف في الحروف د وجهو اول حاجة مشى ليها دماغي بلا قوة التفكير
هي واش كاين شوية ديال الشبه بيني وبينو ولا لا
عارف بلي ماشي وقت هاد التحليل الخاوي
ولكن الدماغ ما عندي ليه جهد
خديت سطيلة كان فيه كيلو ضو وعيني كيتهزو عليه كيضربو
فهاد اللحظة طاحت عليا واحد الفكرة برزطاتني
تصور ميكونش هاد السيد هو عبد الكريم الذهيبي لي كنقلب عليه
يكون داك با لي ولدني باع المحال مبقاش فيه ولا مخلي هاد السيد مقابل ليه
خرجت من بيت الوضوء وانا نرجع للقهوة
قصدت داك السيرفور اللي تما وسولتو على عبد الكريم الدهيبي
خرج معايا على برا ونعتلي بإيدو للمحل المعلوم دير هاكدا
قاليه راه ساد ولكن بلا متسنى راه مكيحل تال العصر
خونا دار معايا الجميل عطاني جوج ديال المعلومات
لولا تأكدت بلي هو السيد لي كنقلب عليه
والتانية عرفتو معايا اش كيحل العشية
ولكن متسنيتوش مشيت خديت التران
وهاد المرة شقلبني وخلصت
شغاندير نطايف معاه
رجعت فحالي حاقد
حسيت بحال الى ضاع على هاد النار بلا ما نزيد تا حاجة في البلان
العكس لي وقع غير مزال تعقد ليه كلشي
دخلت للدار سخنات لي مي غطايا
كليت فيه غير شوية وخليتو ما عندي منين يدوز ليه ما عنديشاي
كيف غتكون عندي وداكشي لي شفت هاد الصباح كاع الطرقان سدهم عليا
حسيت براسي بحال الى
ركز التفكير ديالي على المحال
جيت مول المرحلة
كيبان لي لا تبعتو وعرفت الروتين ديالو ما نقدر نطيح على شي
والمشكلة فهاد الفيلم هو هادشي غادي ياخدلي وقت كتير
عاد زيد من الفوق الظروف د الحزقة لي لاعبة ضدي
طلع هادشي معقد لواحد الدرجة لي مكنتش كنتصور
مكنكساب لا طونوبيل لا لا كتعاوني لا فلوسي سهلو عليا نموفي
معرفتش الوالد شحال باقي على هاد الوقت قدامو
ولكن الحل اللي لقيت قدامي هو انقمر على القدار باش دير معايا المزيان
نضت كنقلب على خدمة باش ندبر على شي مصيريف يعاوني في التحيراك
دفعت مشيت دوزت عاد تقبلت
لافاك مبقيتش كندور بصحتها وخا عندي العام اللخر د الماستر
لمياء وصحابي غبرت عليهم بيناتنا غير التليفون
السبان لي عطيتهم هي خصني نخدم باش نعاون الدار را القضية مزيرة
تا واحد ما كان عارف شنو كيدور ليه فراسو
شحال من مرة كتجيني في البال نعاود لشي حد
ولكن كنحبس راسي حيت كيبان لي مكاين لاش
اللي مشيت ليه سري غادي يخاف عليا
نيتهم زوينة حيت ما غاديش يبغيوني نطيح فشي مصيبة
ومن الأحسن نخليه فكاري ليا باش ما نبرزطهم وما نزيد في الحمل عليا
وليت كنمشي للخدمة وكنرجع للدار مدكدك عظامي مقرقشين
كيبقى فيها لي يتحرك
كنولي باغا نطيح في فراشي دودة نعس
كنطلع على باه فبيتو وكنلقى حالتو غادة وكتقواد
حاطة ليهم مسطيلة حدا راسو فحالة ما بغى يلوح كرشو
كتحس بيه غادي وكيدوب نهار على نهار
كلامه لا قليل
وحتى الا انطق بشي حاجة كيدوي بحي لا سكران
شي مرات كاع كيبدا يدخل ويخرج في الهضرة ما كتفهمو علاياش داوي
لا دويتي معاه كيبان ليك مغيب كاع مامركز مع شنو كتقول ليه
من بين الحوايج الصعاب فاش كيكون مريض ليك شي حد قريب ليك
هي كتكون مقصح ديال بصح واكلة من جيهتو
ولكن خصك تبين ليه بلي راك ضاحك هانية كلشي طرونكيل غير
غير باش تخفف عليه
انت من الداخل را قلبك كيتفرشت
بعض المرات كنكون ضاحك معاه وراك بخير ابا اليوم
راك هو هداك
وانا كتبان لي حالتي وخاري على جد والدين مها
كنحس بعيني غادي يرخيو الدموع كنخرج من بيتهم مسرع في الخطوات ديك للطواليط
كنسد عليها الباب كنطلق الروبيني ومع عيني كينزلو بالدموع
كنلوح فوطة على راسي وكنبقى مريح تما حتى كيتفشو لي عيني
اه كنت باغي التحدي يشوفني فديك الحالة
لا مي لا با
غادي غانزيد نكمل عليهم كتر ما هوما واكلينها
مي كنحس بيها بحال ايلا
الى كاع مكتنعس كاع
فوقما نبغي نعس كنخليها فايقة
فوق منفق كنلقاها مصبحة
ما يوصلش رتاحيتي شوية
تجاوبني بداك الجواب التقليدي وا شوية اوليدي الحمد لله
هنا كنعرف بلي فهاد الدار هادي ووسط هاد الظروف لي كنعيشو
شي كيخبي على شي باش ما يزيدش ليه في لحمي الكوالة وصافي
ويمكن نتا با علم الله باياش كيحس ولكن مكيقولش
المرض فاش كيغرسني فشي واحد من الفاميلا
كيجر معاها الدار كاملة
كتبقى عندك الكانة لتحت
ولي دار كيف شي رعوب وكنفيق الصباح كنشد طوبيس
الخدمة النهار كامل
عشية كنرجع للدار كنتعشى كنعس
غد ليه نفس الفعل مكيتعاود وهي غادة
نربط بعشور مع هاد وانا نخرج
لي كنت كناخد كنقسمو على جوج
نص كنعطيه لمي ونص كنخبيه على ود البلان لي ناوي ندير
بحال هاد با ما كتبشرش بالخير
وهادشي كيدفعني باش نزرب شي شوية
واخا الزربة كتجيب معاه الريسك
ولكن معندي مندير لا كانت الحياة فخاطر
طلعت للجوطية وشريت شي حوايج باش نولي نضربهم غير فديك المدينة اللي فيها المحالة
ديال التران شبعانين كاميرات
على واش لجهة اخرى هي هاد الطاكسيات
وليت كناخد طاكسي كنهبط مع وقيتة ديال الظهر
كندخل لواحد الدار مهجورة تما العيب فيها النص
كنبدلو حوايجي وكنعصر على داك خينا جهة الجامع فين كيصلي
مع كيخرج منو وكيتمشى على رجليه تال الدار
بشي عشرة الدقايق ما بعيداش على المحالة
والديطاي يلعب فجيهتي
تكون كانت دار وبعيدة كان غادي يمشي بالطونوبيل
وديك الساعة ما عندي كيف ندير نتبعوهم من غير لا كنت موطوري
مورا العصر كيرجع يحل المحل
وفي العشية ما كيكونش بوحدو
كتجي واحد البنت كتعاونو
يمكن حيت كيكونو الكليان بالكترة صعيب عليه يقابل المحل بوحدو
العشية كاملة كيبقى فالمحل ما كيخرج لا يصلي المغرب ولا العشا
كتوصل لديك التسعود ونص العشرة كيطرق وكيزيد فحالو
حفظت الروتين د مورا الدار وليت كنطلع الصباح بكري
كنبقى تما حتى كيحل جوايه العشرة دالصباح
وتما كيبقى حتى كيودن الظهر وكيسب
كنت كنطلع كل نهار باش نطيح على شي ثغرة تعاوني نحط ديالي
النهار لي بان لي فيه البلان هو الجمعة
فهاد النهار هدا كياخد روبو
ما كنتش عارف هاد القضية فلول
فأول جمعة جيت مع الصباح كاتبة ليه القضية كاتصفر
اغلبية المحالات سادين
جا داك خينا مع الوقيتة اللي موالف كيحل
وكانت هادي اول مرة مغاديش يجي عليها رجليه
ريح في القهيوة حاط قدامي
داير فيها طالب كيوجد
حتى كتبان لي واحد المرسيديس وقفت قبات المحال
هبط داك خينا من باب الشيفور
حل الباب اللوراني وهز واحد الشكاكرة ماليطة كحلة
هو يمشي للمحل
حلو او رد موراه البابا
بقا تما شي عشرة دقايق
من بعد خرج هاز فايدي ديك الشكاكرة
سد المحل طلع فالطونوبيل وزاد فحالو
بقيت عاصر تما ما بانش ليه النهار كامل
انا فاش عرفت بلي خونا كياخد هاد النهار راحة
نفس البلان لي غادي يكون فكر فيه شحال من واحد فيكم
هو لي طاح لي في البال فاش مشيت فحالي
خونا جاب معاه الماليطة دار فيها الفلوس
او قصد البنكة
هادي هي الفرضية حطيتها على حساب داكشي اللي شفتو
كيبقى السؤال الكبير هو لا كانت هاد الفرضية صحيحة
واش داخلة فالروتين ديالو ولا لا
واش كل جمعة كيجيه الصباح يدي معاه حصيصة ولا كانت غير تساطيحة فهاد الصباح دالجمعة
ريحت سيمانة ما ديبلاصيتش فيها حيت وليت حافظو شنو كيدير
اللي ولى كيهمني دابا هو الجمعة الماجية
تا السيمانة تقيلة وانا كنتسنى فهاد النهار باش يجي
فاش هبطت للسيكتور ووقع نفس البلان
بلاصة الطونوبيل دخل بماليطا وخرج
فين مشى معندي تا راس الخيط
قلت مع راسي ملي كان كيمشي للبنكة ولكن
ميمكنش نبدي بلانض صفرة على حاجة ممتأكدش منها
داكشي علاش طلعت الجمعة لي موراها
وكانت هادي اول مرة غادي نجيب الموطور د عالي
وصيتو عليه قلت ليه راني محتاجو وما عكسليهش
شديت الطريق في الصباح بكري باش نوصل قبل الوقت
تسني يدك خينا حتى جا كيف العادة وتبعتو فاش خرج
ولا قمرتو عليها بحالي را جبتوها لاصقة
خونا دخل للبنكة كيف توقعت وفاش خرجت فحالو
ما فهمتش علاش بالضبط اختار نهار الجمعة اللي
كتكون فيه القضية خاوية
واش خايف من العين ولا
حيت كاين البشر بزاف ليامات لاخرين
كيقول قدما نقص بنادم قد ما نقصات ديال الشفرة
معرفتش كيفاش تيفكر ولا شنو كيتخايل
اللي كيهمني دابا هو هاديك الماليطة
فعوض ما نشفر الذهب ونصرفوه فلوس
واللي هي صعيبة حيت ما عندي لا معارف يوقفو معايا لا شي حد يعاوني
غادي نضرب اللعاقة ديالي هاكدا
رجعت فحالي للدار اللي عندي مخلطين ما ما بين الفرحة والخلعة
كنت تايق فراسي ولكن
خايف من المجهول
داكشي اللي عليا غادي نديرو
ولكن كتبقى كبيرة غادي يلعب فيها الزهر الجهتي ولا غادي ايطلع معايا القالب ويتضرب كلشي في الزيرو
عندي سيمانة باش نطرق كاع المسامر قبل ماتجي الجمعة الماجية
دماغي بالأسئلة  شنو هو السلاح لي تقدر ديه معاك ويكون كافي باش تخلعو
تيبان لي بلي هاد السلاح خاص يتوفرو فيه جوج د الشروط
ضربتو تكون كاتقتل
والشكل دياله يكون كيدهشر بنادم
بسيف مزيان ولكن ماشي
توحل غير كيفاش تهزو معاك
مصيبة لي كلاسيك والشفرات لي سامعين الناس بزاف فيهم كيكونو به
يقدر يقول مع راسو را باغي عا يخلعني ما يقدرش يترب به
وهاد النقطة لي مخصوش يوصل ليها
لا وقفت عليه خصو يحس بحال الى ملاك الموت هبط عندو للمعا حالة
فبالي احسن سلاح في غياب اه فردي اللي ما يمكنش تضبر فيه فهاد البلاد
وشاقور من الهزة ديالو كتحس براسك شاد الموت في ايديك
ضربة وحدة تقدر تشق بها الراس دبنادم تصيفطو مسوقر لأقرب روضة يقراو عليه ياسين
السؤال الثاني هو
شنو هي الوقيتة اللي غادي نفد فيها
وباش نوصل لجوابك انا خصني نحلل الروتين ديال داك خينا كاملو باش يلاه نطيح عليها
الوقت لي كتكون فيه الماليطة عامرة
هي ملي كيخرج من المحال
تا كيركب فطوموبيلتو وكيمشي للبنكة
فهاد المدة خصني نلقى احسن وقيتة اللي فيها طالعين
في الزنقة معندي كيف ندي ليه ديك الماليطة
نخطف اهلي ونعلق
لا علاقة بالخف غادي نطيح فالشبكة
احتمال كبير غادي نقودها السوايع
فأحسن وقيتة غتكون فيها الهجمة
يا فالمحال فديك خمسة عشرة الدقايق لي كيدخل يعمر فيها الماليطة
تما فين الاحتمال د السرقة تنجح طالع
والاحتمال ديال التخور هابط
كيبقى الريسك كاين غير مقارنة مع الاحتمالات لاخرين
هادا اللي بان لي فيه الضو
السؤال التالت هو شنو الماتيريال لي غادي يخصني
الجواب طويل غادي نلخصو وفنفس الوقت مغاديش نقول كلشي
غادي ندبرو فحوايج اللي ما عمري تآفيشيت بيهم تما
غادي نلبسوهم ونضرب فوقهم جلابة باش نستر داك شاقور
السروال لي غادي نكون لابس ضروري يكونوا فيه الجيوب
مورا هادشي كتجي فيها كاغو الحزامات ديال البلاستيك سكوتش ليكات وزيدو وزيدو
ما نخفيش عليكم بلي هادشي طاقتي
عييت فدماغي كليتها فداتي باغي
شي نهار نعس بلا ما نفكر فتا حاجة
تا من الحلمات وليت كنشوف فيهم ها الفلوس السبيطار كتعالق
ديما هارب ورجلي تقال بحال الى كنجري بيهم وسط البحر
ليمكاد دوز ونهار الجمعة كيقرب
كنتلاقى مع صحابي كنقشب معاهم او ما فراسهم ما يتعاود
كنتلاقى بلا مياء كتقدر حالتي وعارفة مناش كندوز هاد اليامات ولكن
ما سايقاش الخبار لجنون ناوي ولا شنو كنخطط
كندخل للدار كتبان لي مي
وكنتخيل لا مشيت تا حصلت
شنو غادا يطرا ليها فغيابي
راجلها شاد الفراش وولدها شاد بلاصة فالسيلون
كل همنا هادو قادرين هاد الجبل على قدو
الوالدة وبنتي لي محرك عاوتاني
تيقوليه اجي لعبو شي طرح ديال ضاما
كنقصر معاه شوية ونتلاح لبيتي
كنحاول نطلع ليه المورال
هاديك هي الشنيتفة اللي ايلا بقات حياتو معلقة بيها ما غاديش نكون كنضرب تمارة فالخاوي
كندخل لبيتي السيناريوات كيبداو يطيحو ليه فالبالة
الا وقعت غدير
لاعب شحال من فاكتور
وخصني مع اي حاجة تعرضت له في الطريق
الخميس بالليل مانعستش بالمرة
لبست دوك الحوايج ضربت فوقهم الجلابة وكنتريني على الدخلة للمحل
فاش كنجي نجبد الشاقور بعض المرات كيوحل لي
شديت مقص وانا نوسع من الجيب ليمن يد جلابة
هاكا وليت نقدر نخرجو بلا ما يعكس لي
خديت صاكادو عمرتو بقاع داكشي لي خصني
كان فيريفي ونعاود باش مانسا تا لعبة
هاكا فضيت مع لبلان
تكيت فراشي كنتسنى غير في النهار يطلع
عارف النعاس مغاديش يدور بصحتي
مع ودن الفجر وانا نوض
لبست حوايجي درت كل حاجة فجيب اللي خاص دار فيه
هزيت صاكادو خرجت من الدار باقي تا ما طلع النهار
شديت طاكسي سويعة كنت تما
مشيت لديك الدار المهجورة لي كنبدل فيها
هزيت من صاكادو جلابة خرقتوها
حيت سبرديلتي وفصاكاطو ودرتها
ولبست واحد البلغة عند هاديك اللعيبة كطلع من اللور
اي لحظة نقدر نقلبها سبرديلة
هاد البلغة الغرض منها هو في ليبيا اي واحد يقدر يشوفني
زيد عليها مكانتش يمكن ضرب جلابة مع سبرديلة فهاد الوقيتة
الحاصول بقيت مريح غير هنايا مخبيت تا وصلات ديك التسعود ونص
معوان مريح فتا شي قهوة اليوم. من هنا غنمشي للمحل
شديت صاكادو وخشيتو تحت شي كراطن تنرجعها ليه
لبست ودرت الشاقور تحت الجلابة
ضربت الكاغول فوق راسي كيف شي طاقية
وانا نتحرك للسيكتور ولكن بقيت بعيد على المحل
مخلي بيناتنا التيساع وعيني مقابلين الشغل
كل دقيقة كدوز كنحسب الثواني ديالها غادي نلبس
قمة فهاد اللحظات
وانا كنتسنى فالميرسديس غير فوقاش مع الزنيقة غدخل
سيكتور فيه ناس قلال غاديين جايين
المحلات اللي يقدر يجي منهم سادين
هذا احسن جيران نقدر نطبق فيه داكشي لي جاي موجد
معرفتش شحال ديال الوقت داز
تما خرجت ايدي كاع من جيوب الجلابة
ولكن كنضن تكون ما بين تلاتين تال خمسة وربعين دقيقة
وهي تبان لي الميرسدات داخلة مع الزناقة
بلاصة خونة للمرحلة
نزل وهبط مع ديك الماليطة كيف العادة
المحل دخل ورد البابا
هنا بديت شاد كروندو ديال ربعة الدقايق
كنحسب الثواني فراسي وكندور الفيلم كامل ولا غادي يوقع فدماغي
الحساب بديت كنتمشى عادي بحايلا غير دايز
قاضي من جهة الطروطوار اللي فيه المحل وما كنتلفتش للور
كتبان ليهم راه كبيرة دايرة النضاضر
جوج رجع لي يالاه دارو مع الزنيقة
وثلاثة دالناس فالجهة الاخرى ديال الطروطوار
مراد هاري معارفش شنو جاري
غادي وكنقرب ما
مسحت جلابتي ما تحنيت النسوس بلغتي
ما درت تا شي حركة فشكل لي مرصي بها الشغل
را وصلت للمحل
بان لي الضو شاعل من التحت
درت ايدي في الدفة المردودة وحليتو
شنو لي غادي يوقع فهاد اللحظة
هادشي لي غادي نبداو به في السيمانة الماضية
هذا ما كان اخوتي
تهلاو
