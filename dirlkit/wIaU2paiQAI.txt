هادي اول فيديو ما غادي يكون فيها ما يتشاف. الى كنتي شاد
سمارتفون غير حطو راه كاين غير الظلمة. لكنتي واقفة ريح. ويلا كنتي مبرزط خلي حتى تكون مرتاح ففراشك وسمع. هادي قصة
وقعات ديال بصح نهار نكملها نلوحها للناس لي بغاو يقراوها. مشينا
ريحت في القهيوة د المطار في باري انا وسوزان
كنتسنى الطيارة لي غتقلع بيا للبلاد
لي ست سنين هادي وانا غابر عليها. عيات معايا سوزان باش نبقى ففرنسا
وبقات كتعاود لي نفس
لشهور وهي كتسطع لي بهم ودني باش نبقى
ولكن انا بغيت نرجع للبلاد بغيت نخدم تما
انا ولد عائلة عربية
مسيحية على المذهب الكاثوليك النص د الفاميلة عايش ف
داكشي لاش كانت البيبان محلولة باش نقرا على برا
قرايتي كانت ساهلة وميسرة حيت كان عندي مع الفرونسي قبل كاع ما نجي لفرنسا
درت على الاخراج السينمائي
وكنت قراي ديال بصح. ودابا انا راجع فحالي لمدينتي
تا هي بنت عائلة عربية
فاميلا ديالها جاو كاملين لفرنسا او كيعيشو فيها
تصاحبنا في العامين اللخرة ديال قرايتي
وكنا نقدرو نتزوجو كون ما باش نرجع فحالي
وهي اختارت تبقى تما
فوقما كتبغي تقنعني باش نبقى كنسرسب ليها الهضرة
الحاجة لي خلات واحد السقيل يتأنسطولا فالبركة
هرساتو ختنا لي في المطار كتقول بلي الطيارة واجدة. وهادي هي الوقيتة باش آآ بنادم يتحرك
سكحنا داكشي لي بقا من البيرة فجغمة وحدة
وشفت فيها بلي عينيها غرغروا
مبغيتش نتسنى حتى ينزلوا الدموع داكشي علاش عنقتوها. مكنبغيش نتحط فبحال هاد المواقف. العفو. الأغلبية ديال هاد اليوميات كتبت
تا فالحبس الصحراوي
وديك كتبت اه ماشي حيت فالحبس الصحراوي ما كاين لا ستيلويات لا وراق للكتابة. فهاد الحبس الكبير لي فيه سبعة وتلاتين بلوك
ولي كان هاز واحد الوقت شي عشر الاف حباس
وكانت فيه نسبة كبيرة ديال الدراري بشهادة جامعية. وهكاك تا حد ما كان عندو لا ورقة لا ستيلو
بشوية التدريب ديال الدماغ حاولت نردو بحال شي كاسيطة
نسجل فيها داكشي لي شفت
وشوية من داكشي اللي سمعتو
ودابا هاني كنخوي شوية من ديك الكاسيطة
واش انا دابا
هو نفس الشخص لي كان عندي تلطاشر عام اه
ولا اه صغيرة ولا كبيرة
اه حيت اه هاني خدام تنكتب حوايج حقيقية من دوك اليوميات. ولا
حيت منقدرش نقول كلشي
باش نعاود كلشي خصو يكونوا ظروف
وشروط من بينها تكون هاد الإنسان لي غادي نعاود ليه. نرجعو للمطار
وهاد المرة المطار ديال البلاد
واقف فوق الدروج ديال الطيارة كنضرب على الضواو ديال مدينتي كيبانو من بعيد
شي واحد اللحظة فشكال
نزلت هاز باليزتي وباسبوري في ايدي
حاس بواحد الراحة ما كتصورش
غنشوف الدار الحومة
نجران عطيت الباسبور للموظف ليه تما قلب فشي وراق وقال ليه تسنى
واحد الشوية جاو جوج دلبوليس خداو ليه الباسبور وقالو ليه تفضل معانا
بطريقة زوينة شدينا الطريق بالطونوبيل ديال البوليس انا وباليزي
لي كانت هادي اخر مرة غادي نشوفها فيها
تلفت للبوليسي لي حدايا سولتو ياك لاباس ؟ شنو كاين ؟ ما كيدويش. حدو كيحط صبعو على فمو ديك اللعبة ديال
اه سكتنا من المطار لواحد البلاصة وسط العاصمة
صافي را مكانش تيصحابليه غادي طيرليه تلطاشر عام من عمري
عرفت من بعد بلي شي حد من الطلبة كان معايا في فرنسا. هو لي شرا لي القردة. كان دار شي ودفعوه للسيرفيس د البوليس لي مخدمو
غرقني فيه بلي قلت اه هدرة النظام. او بلي قلت شي قوادة على رئيس الدولة. او هاد القضية كتعتبر جريمة تقدر اه تكون
اكبر من خيانة الوطن
هادشي وقع شي تلت سنين قبل ما نرجع فحالي
داك الرابور صيفطني لهاد البلاصة اللي مبنية قريبة للدار كنعرفها مزيان
كنت ديما كندوز من حداها ولكن ما كنعرفها لاياش كتصلاح
مع دخلنا من الباب الشدة ديال البوليس في دراعي تبدلات
حسيت بتوريقة القضية حامضة
تلفوني بطلع من هنا هبط لتحت دور على ليمن
تا وصلنا لواحد الباب ودقوه. واحد الصوت من لداخل قاليهم دخل دخلنا
قردفو لداك خينا وقالو لي بلي هذا مطلوب جبناه من المطار
فهاد اللحظة ضرباتني واحد الريحة جات كونا في البيرويات ديال البوليس
خيلوطة ديال البارفان مع القارو مزيان
والعرق وريحة الرجلين
هادشي كامل مضروب فمولينيكس بريحة العذاب دبنادم. ريحة القواد اخوتي. حسيت بالخوف خا
عرض بلي غير شي سوء تفاهم واقع. دار عندنا واحد العملاق في البيرو وقال ليهم يديوني عند بو رمزي
شكون هاد بورمزي
خوكم ما فراسو ما يتعاود
جروني بجعد صافي دابا خرجوا لها دير هكذا
دزنا من بزاف د الكولوارات والدروج. كتبان هاد البلاصة صغيرة من برا. العجب
حنا غاديين بدات كتوصلني اصوات ديال الناس كيغوتو
كلما زدنا تنقربو ديال لغوات كتوضح
على ما بان لي نزلنا
فتح واحد من دوك لي غادين بيا الباب
هنا طاحت عيني على المصدر ديال الغوات
مع الدخلة زعزعاتني الغوتة اللي تلقى واحد خونا. خاشيين وسط رويضة. رجليه مرفوعين للفوق وكيهبطو عليه بواحد الكابل. غرق
فهاد المنظر الكابل الكحل كيطلع تال الفوق وتيهبط فوق الرجلين داد خونا
كيجر معاه الدمايات وشناتف من اللحم د بنادم
جمدت فبلاصتي فاش واحد خينا كاعي وخارجة ليه الرغوة من الجناب د فمو
ضارب السبان فدوك لي جايبيني. وقال ليهم يغمضو لي عيني. بالخف واحد خينا من دوك لي شاديني ضرب خطوة لور. خطوة لقدام
لقيت عيني مضركين بشي لعيبة. ورابطينها بالكاوتشوم والراس. خونا الكاعي عطا ديالو باش يوقفوني قبالة الحيط
غير كمل هضرتو حسيت بدفعة فضهري. او تكرفيدا لصقات لي راسي مع الحيط. او بقيت واقف
هز يديك الفوق الكلب
هزيته هز رجليك ليمنا وبقا واقف على ليسرا يا ولد القاف
ها هي تا هي نهزوها
مور ظهري مازال نايضة الروينة
الصوت دالكابل الصوت ديال فاش كيضرب الرجل
الصوت د خونا لي كيغوت الصوت ديال لي كيخبط كيلهت. حتى دوك الشناتف ديال اللحم لي شفتهوم قبيلا كيطيرو
تنقدرو نسمع صوتهم
شحال ديال الأصوات بزاف عند العمى الصوت هو كلشي
اه بركة ديال المطار في فرنسا سوزان القصوص البرابر كرسي الفيك ديال الطيارة داير المبوقصة
قصيرة اتاي عياتلي رجيلات را لي هازة ديالي كامل
معرفتش الى بدلتيها بليمنا واش خونا الكاعي غادي يرد البال ولا لا
والى دراني شنو غيدير
تبنجات ليه رجليه اخوتي غادي نغامرو والليالي عاليا
صافي بدلتها كنت كنتسنى شي مسمنية من اللور
ولكن ما دا ما جابو
من بعد سنين في الحبس
عرفت بلي داك الصراع الأبدي ما بين الحباس والكارديان
ديال الحبات ديما تتكون بحال هاد النوع
راه الى وقت شحال تقيل وشحال د الأسئلة كيدورو لي فراسي شنو واقع
علاش انا هنا كنحاول نكالي بإيدي مع الحيط
يلاه قستو براس الصبعان وهي تحبس الروينة مور ظهري. سالاو من خونا
ما نكدبش عليكم
حسيت بالدقة قربات ليه
خونا الكايعيط لشي حد سميتو ايوب. وقاليه تكلف بهاد لكليان
الخطوات د ايوب مور ظهري
حسيت بحالا شي خمسة د الرجال هزوني وطيحوني للرض
لهاد النار هدا او من مور ربعطاشر عام على هاد اللقطة. ما قدرتش نفهم ولا نتخايل كيفاش هاد ايوب خشاني وسط ديك الرويضة او رجلي
قوعد ما قادش نخرج منها ولا حتى نحيد صباطي وتقاشري. كنسمعهم كيتناقشو واش آآ الكابل ولا العصا د القصب باش غادي يبان
خونا الكاعي قال لأيوب بلي هدا باينة دعدوه. ما تخدمش معاه الكابي. ما حسيتش حتى قبطني بديك القصبية لرجلي شعلات لي العافية فيها
قبل ما نكمل الغوتة ديال الضربة اللولة
عاود خبط مرة اخرى
الضرب ما كيرساش
والغوات حتى هو السيمفوني ديال الخبيط والصداع
سمعت من بعيد داك خونا الكاعي قال لأيوبا يتقاد يعيط لي
بحالا مطيبين شي قاميلة ولا تدي للكلاب
ديك اللعبة غا طيب انا فالدورة
ما عرفتش آآ علاش كيضربوني
وشنو باغين من عندي؟ جمعت السوفل وغوت. شنو باغيين عندي؟
سمعتو السبان من عند ايوب لي معمري شفت كمارتو في حياتي
بديت كنحسب الضربات
ومع كل خبطة كنغوت على حر الجديد
من بعد شحال د الوقت عاد غادي نعرف على طريق آآ الحباسة لي عندهم
باللي ايلا كنتي كتحسب الضربات غادي تمحن كتر
داكشي علاش خاصك تسرح بدماغك لشي حاجة عزيزة عليك
وتحاول تنسى رجليك. فاش وصلت لربعين تلفت للحساب
وبديت كلاش ما بقيتش كنحس ديالي
حتى هو تيطفا مشى الدوخة الغمامة فعيني
مالي على تبويقة
بدا كيطيح لي فدماغي المطار والعصير بيرا. الساطا لي في الطيارة. واحد فشي شكل. بحالا كلشي
وقف حتى من الضرب تا هو وقف. تبنجت صافي
واحد الشوية فقت من هاد
شحال دالوقت داز واش دقايق كتيرة ولا قليلة معرفتش رجع الكاعي لقاني طلقت واحد الخرية لتحت بديك الخلعة
وبقا مطلعها ليا واش نتا ماشي راجل نشريو ليك ولا كيفاش قال ليه واش موجود دويت قلنا كلشي انا عارف راسي
ما داير والو قلت ليه را سولوني اللي بغيتو ونقول ليكم
قاليه عطيني ستمية د الفاميلة تاعك. يلاه بديت كنجبد ليه في الوالد الوالدة. هو يدور فيا. قال ليه قود نتا وفاهمين
ما عندي ما نكجدر بيهم
انا باغي الفاميلة لي كتنتامي ليها التنظيم ديالكم
خوكم فاهم تا لعبة. قلت ليه اينا تنظيم? والله ما عارف شي حاجة اينا اينا تنظيم هادا
الصوت ديال الخطوات عاوتاني كنحس بلي كيقرب لي
السوفل ديالو ضرب فوجهي وقال لي بشوية
التنظيم ديال ولاد القحاب بحالك. التنظيم ديال الإخوان المسلمين اشنو ما كتعرفش التنظيم ديالك ؟ عرفتي
ريحة فمو قال بعد شمها دبانة تموت في البلاصة
معرفتش واش نفرح حيت سوء التفاهم واضح وباين ولا نسب جد باباه هاد الزهر المخري عندي
لي لاحني فهاد المعمعة لي خلاتهم ميفرقوش بيني. وبين الإخوان المسلمين لي كيجيبو منهم المئات كل نهار
وسط هاد الفوضى ما كاينش وقت ولا لمن تشرح هاد سوء التفاهم
وفوق هادشي سميتي متيبانش منها بلي راني ماشي مسلم
وهاكاك غوت فوجه خونا الكاعي
وقلت ليه انا مسيحي
ما فهموا والو قال لي يا جايبينك على شي بلان درتيه
سولني ديك اللعبة كيفاش اه مسيحي. قلت ليه اه اودي را انا ماشي غا مسيحي انا ملحد
معرفتش شنو كنرون ديك الساعة فاش قلت ليه بلي راني ملحد
خصك تخونها الكاعي واحد الشوية
والخطوات ديالو غادا وكتبعد
وهو يقول لي ملحد ا ولد الحرام
وحنا دولة اسلامية ايوب كملت شغلك هنا رجعات العصا تكمل عاوتاني خدمتها
مشاكل فاش فقت حليت عيني بشوية ضرباتني واحد الريحة مقودة كتخنق. غابة الرجلين دايرين بيا. ريحت الرجلين قالبة الدنيا
ولحد مايات والجرح مقيح
زيد عليها ريحة لرض لي محال واش فايت داز فيها جفاف. بنادم واقف كيتلصق وكيطلع النفس غير بالكتيفة. عرفت من بعد فاش قدرت نحسب
نشري بلي كنا شي ستة وثمانين واحد
ضربت على السقف وقدرت المساحة د اه هاد الكوان. بانت لي ما فايتاش خمسة وعشرين متر كاري
الهضرة بين بنادم كدور غير بالريطة. الحاجة لي كتخلي سحابة ديال التوشويات مضروبة فالكوان كامل
بغيت غا نوقف نشم شوية هاد الهوا
ولكن عضامي مهدودين سير اودي ايوب الله عطي لمك شي كسيدة
فورصيت على راسي
احطيت رجلي وانا نطلق واحد الغوتة كتنوض الموتة من القبر
تلاحت علي شحال من يد تحت بيطاني
الدراري عاونوني حتى وقفت وبداو كيبردو عليا. درت لواحد منهم وسولتو ياك لاباس ؟ علاش حنا هنا
شكون هاد الناس وعلاش حنا واقفين شاف فيا واحد الشوفات فشكال
ما فهم فيا والو
قال لي واش ما عرفتش اشنو طاري في البلاد ولا كيفاش ؟ فاش كنت في فرنسا سمعت بلي كاين شي مشاكل سياسية واقعة
بلي كاين شي حزب سميتو الاخوان المسلمين داير الروينة
ولكن متسوقتش بقا داكشي مضبب عندي
وزايدون ماعمر كان عندي مع النشرات ديال الأخبار. جاوبت داك خينا قلت ليه اودي را كنت في فرنسا ما فراسي ما يتعاود. بدا كيبرد فيا
برة هذا راه امتحان من عند الله وداكشي
مشى عندي قلت ليه اش دخل والدين مي انا فهاد الفيلم كامل
راني مسيحي ماشي مسلم وملحد مكنآمن بوالو كاع
هادي تاني مرة كنقول بلي راني ملحد. خورتو
المرة اللولة فاش قلتها فرقعو لي رجلي بديك الهراوة
وهاد المرة كلفتني سنين ديال النخال. لاحوني فالتوش وكيتعاملو معايا بحال شي حشرة
ولا قل كاع نرجعو لخونا لي نزلات ليه ديك آآ ملحد فودنو بحال شي قنبولة
دار ليه الفرشة فالبلاصة ما عطلنيش
بدا كيغوت را معانا واحد نصراني كافر برقاق
بنادم ضارب بدا كيشوف فيا. هنا نقز الكارط شومبري وسكت الحزاق كامل. وقال لنا وقت تبدا العادة. ما فهمت والو
بعيدة من كان دبنادم مجبد. مقادين بحال شي قوارو وسط الباكية
وبيناتنا حنا لي واقف. والكروب لي مجبد. كاين القروب الثالث ديال الناس لي مقردة للأرض. من مور الغوتة ديال
اللي كان ناعس فاق
جا شد بلاصتنا ووقف والكروب لي كانوا مقربين للأرض دازو للكوان لاخر وتجبدو وينعسو
وحنا لي كنا واقفين دخلنا الوسط قربنا. لي جات نوبتهم في النعاس كلشي تجبد على جنبو. اللول تكا ودار ضهرو على الحيط
جا التاني لصق كرشو مع كرش لول والراس د كل واحد فيهم حدا الرجلين د لاخر. كيجي التالت كيلصق ضهرو على ضهر التاني
وهي غادا ديما الراس موراه الرجلين وقبالتو الرجلين
بقاو كيتمخشو هاكا حتى وصلوا للحيط لاخر
ومازال شي ستة ولا سبعة واقفين بلا بلاصة. هنا عيطت شومبري على المدفع
جا المدفع راجل مقطر مزيان مشى اللول لي تجبد وخشى رجليه بين السيد وبين الحيط
حط ضهرو على الحيط او دفع خونا برجليه حتى دخت القضية مزيان
دار بلاصة لواحد وعيط ليه يجي يشد بلاصتو
بقا كيعاود خونا المدفع نفس العملية
حتى خشى كلشي مسخوط
بقيت كنشوف هادو لي متكين اه كاين منهم لي نعس في البلاصة
ما عرفت كي دار ليها دوزت تلت ايام فهاد
خلاتني نعرفها مزيان
سمعت بلي كاين لي دوز فيها شهور
بلي كان بعض المرات العدد د بنادم فايت هادشي لي كاين دابا
شوية من مور ما قربنا للارض شداتني المعلومة. مشكيلة خصني الطواليط
سولت الناس لي حدايا تا حد ماداها فيا. تفكرت بلي راني نصراني كافر وبركاك. بلاصتي قريبة من
سولتو وراني كتر من ساعة وانا كنتسنى باش وصلاتني النوبة. طواليط وحدة
بسطيلة د الما وستة وثمانين واحد
وانا راجع من بيت الما هزيت عيني الفوق
تيبان لي واحد جوج دراري تكون فعمرهم ديك خمسطاشر عام
مجبدين فوق القادوس دلواد الحار او رجليهم مدليين. واحد منهم سمعتو الغد ليه
تيقول بلي عمرو فحياتو مضرب شي نعسة حسن من هادي. انا من مور تمنية دالسوايع ديال التقراض فلرض. جات نوبتنا باش نتجبد
صحاب فالتقراض اه سمعتهم تيقولو بلي من الأحسن تمشي للطواليط دابا
قبل ما تجبد حيت الى مشى حتى سالا المدفع خدمتو
او نضتي لبيت الما ولا شي قنت اخر ضربك طوبيس فبلاصتك
تحت الارض مضغوط بظهر راجل على ظهري. او كرش بنادم اخر على كرشي
مور راسي جوج د الرجلين وقدامهم جوج اخرين
كي غادي يقدر الواحد ينعس وهو كيشم هاد المرض
واخا هكاك طحت كاو غرقت فالنعاس. واحد الوقت ضرباتني الفيقة
ديالي بحال شي بانيني تنحس بيه كلو مضغط
ولكن كرشي لي كضرني بزاف. خونا لي ناض ليه المعلم بالليل ولصقو لي فكرشي
بغيت غا نزعزعو ما قدرتش. بان لي تيشخر
فكرت ندير يدي ونحيدو خفت يفيق يلقاني شاد فيه
يسحاب لي كنلعب قزح
صدقو زايدين لي شي تهمة فوق داكشي لاخر
مالنا عليها درت بناقص
وتقاتلت حتى خرجت من بلاصتي باش نوض للطواليط
تلاتة د المرات لي كيتحل الباب
فكل مرة كيتحل كيدخلونا الماكلة فقصاي
في الفطور والعشا كيعطيونا خبز مرقد وطريف د الحلوى
زيد عليهم واحد اتاي كحل ما فيه ما يتشاف. او فلغدا لقساعي تيكون فيهم الروز او واحد التشرميلة فيها شوية د الخضرة
مرة وحدة لي حضرت ليها كانوا جابو اللحم. بنادم نوضات خاطف
عرفتي كون مدخلش كون طاحت شي روح. وسط هاد الحماق كامل كنت كنحاول نبرد على راسي
بلي را عا شي غلط واقع وغادي يتصلح
تلتيام بلياليها كلت نص خبزة او طريف د الحلوى. تهلاو اخوتي. تا نهار اخر نكمل ليكم

