قبل ما ندخلو فالموضوع ديال اليوم بغيت نجبد معاكم واحد اللعيبة
هاد الفيديوات لي تيكونو وسط سيمانة ديما كندير فلخر ديالهم شي ديسك ولا كوفر لاعبينها شي ناس ما معروفينش
منها اشهار ليهم ومنها موسيقى زوينة غتختم بها الفيديو
لا خديتو غير ديال هاد ديال راه عجب الناس بزاف وعمرو ليهم تحت الفيديو ورشقات ليهم مزيان
الى قلت فعوض ما ندير دياسك ديال الناس على برا غادي نشوف المغاربة لي كيقصرو موسيقى زوينة
نولي درت ليهم اشهار فابور
فإلى كنتي كتغني ولا كتقصر موسيقى ديالك ولا مزيانة خلي les vidéos ديالك في الإنستغرام ديالي
بديت هادشي هادي كتر من ربعيام ولا خمسيام. وراه وصلوني بزاف ديال الدياسك من عند الناس. واعرين صراحة
فلخر ديال هاد الفيديو را غادي تلقاه واحد منهم
طولت عليكم فهاد المقدمة شوية
شيرو بها من الشرجم باش نبداو
اول مرة تستعمل المصطلح ديال علم الإجرام كان في الف وتمنمية وخمسة وثمانين. في الكتاب ديالو كريمينولوجيا
دابا هاد المصطلح اللي من بعد غادي يولي يتسمى به مجال على قدو
التعريف ديال ديما غادي تلقى فيه تشيار شرقا وغربا. ما كاينش اتفاق على تعريف واحد. هادشي راجع لبزاف ديال
بابا منها كلها والزاوية منين كيشوف كاين لي كيشوف بنضيضرات قانونية كاين لي مركب نضيضرات اجتماعية كاين لي
لي كيشوف من زاوية نفسية ونتا غادي. شي داخل فشي
شحال من مجال كيتلاقا مع واحد اخر فشي نقيطة وكيختالف معاه فبزاف د النقاطي. غادي نكتافيو بتعريف بسيط لي مغاديش يكون
في شغفي ولكن غادي يقربكم من les mages. ولي بغا المزيد يقلب شوية بلا ما تعول على فيديو في اليوتوب غادي يجمع ليك كلشي فخنيشة صاك
فالكريمينولوج هو واحد السيد اللي كيدير دراسة على الجريمة ولا السلوك الإجرامي
تحت الضو ديال بزاف د المجالات. ونتا غادي
من بين الأسئلة اللي كيخدم عليها
شنو لي كيميز الناس لي كيديرو الجريمة
شنو السباب لي كتخليهم يديرو هاكا? شنو التأثير ديال الجريمة على الأفراد وعلى المجتمعات? وشنو هما لي نقدرو
نديرو باش نحددو ولا نقصو من هاد الروينة. هادشي غير شوية من بزاف. ولكن لو ضاحت ليما جرى فيها الكفاية. اليوم غادي نهضرو على
الأب الروحي ديال علم الإجرام
ولي هو سيزار لومبروزو
هاد السيد تزاد فألف وتمنمية وخمسة وتلاتين. فيرونا الطاليان تخرج من الكلية ديال الطب في الف وتمنمية وتمنية وخمسين
ودرست الطب الشرعي والعقلي في الجامعة. غادي تلقاو فيها ديال الطاليان
حيت اسس المدرسة الإيطالية ديال علم د الإجرام هو وجوج ديال التلاميذ ديالو. فيري وقارو فالو غادي تجيبهم الوقت
من هنا للقدام ونهضرو على كل واحد فيهم بالتفصيل. اليوم غادي ندويو غير على لومبروزو وشنو اللي جا به
خونا فالله دوز شي بركة فالحباسات ديال الطاليان كطبيب ديال الأمراض العقلية. زيد عليها سنين كان فيها مع الجيش خلاتو يلاحظ بزاف ديال
العصاكر هي كاين لي تبعو قاصح وكيتمرد على النظام
وكاين اللي منضابط وكيتقبل
وعلى حساب دوك لي كان فيهم الصداع كان الشكل العضوي ديالهم فيه شي مشكل. ومن فوق هادشي كانوا واشمين في لحومهم شي روسهم
ومقبيحة ماكايناش عند قرانهم في العسكر. دار من بعد ابحاث على اكثر من تلتمية وخمسين جمجمة ديال مجرمين لي ماتوا
ولقى عندهم بزاف ديال الصفات كيتشابهو فيها. منها التكوين ديال السنان الشكل ديال الجبهة والحجم ديال الجمجمة
هاد حط النتيجة ديالهم فالكتاب ديالو المعروف لي خرج فألف وتمنمية وستة وسبعين
الإنسان المجرم لي دوا فيه على واحد ديال المجرمين ولي هو ولا المجرم بالفيطرة خلق
يفترس هاد النوع هو لي ركز عليه لومبروزو ولي عطى بزاف ديال الصفات الجسدية ديالو الا مشاو حتى تجمعو
ومنهم خمسة ولا ستة فشي واحد راه كيعتابرو مجرم بالولادة
منها سنطيحة كبيرة
ودنين صغار ولى كبار كتر من القياس
نيف عوج ولا معجن فك واسع. الشكل ديال الراس مختلف على الناس لي في المنطقة لي كابر فيها. درعين طوال وليسا
قداشناهيا صفة تقريبا للإنسان البدائي كتر من الإنسان الحديث. الحاجة لي كتميز هاد المجرم على حساب لومبرودزو
انه يقدر يرتكب شي جريمة غير بهاد الدافع البيولوجي
بلا ما يكون متأثر بشي عوامل خارجية
هاد النظرية لي جا بها خونا كتصدم. على ودها سال بزاف ديال لمداد. وخرجو ناس نتاقدو داكشي لي جا فلكتاب ديال لومبروتو
اول حاجة اخدو عليها هي الحالات القليلة لي خدم عليها في الأبحاث ديالو. ولي صعيب طلع منها قانون عام تقدر
طبقو على كاع الحالات الاجرامية
تاني حاجة هي المبالغة ديالو في الجانب العضوي والتركيز لي دار عليه باش يفسر السلوك الإجرامي. ها كانيكليجا بزاف ديال
عوامل ثقافية بيئية اجتماعية لي تقدر تخلي بنادم يفهم واحد السلوك داروه شي مجرم
هاد خلا السي لومبروزو وزيد بزاف ديال ديال المجرمين فالطبعات اللي خرج فالكتاب
وصلو العدد ديال دلكتاب الخمسة اخر وحدة خرجات فألف وتمنمية وسبعة وتسعين. وساعة الدوارة ديال ومابقاش غير
المجرم بالفيطرة كاين المجرم الحمق اللي عندو شي نقص فعقلو وتيخليه ما يقدرش يميز بين الخير والشر
بلاصتو يا السبيطار ديال الحماق. والى حالتو ما يمكنش تعالج
خصو يتعزل على المجتمع
اخر كيدكرو هو المجرم بالعادة. هو لي الأخلاق عندو واكلة شحطة هاد العصا
الى مشى حتى تلاقى مع شي ظروف خايبة بحال البطالة والطاسة والروينة كيبدا الكاريير ديال الإجرام وهاد النوع هو اللي كاين
بزاف بسبب الطبيعة النفسية ديالو لي كتخليه واجد يقرب للسوايع
ندوزو اخر لي هو المجرم بالصدفة. هاد النوع هو لي ما كيكونش عندو ميل للإجرام
ولكن كتزلق رجليه فشي مصيبة كحلة بسباب شي ظرف من الظروف كيخليه مقادرش يتحكم فراسو كيف موالف
بحال شي واحد محتاج حازقة عليه يقدر ينوض يشفر
ولا الجوع اللي ممكن يخلي اي واحد يكون شفار واخا غير مرة في حياتو
لخر لي دوا عليه لومبروزو هو المجرم بالعاطفة. او لي تيكون بنادم مزيان. ولكن كيمشي ضحية د العاطفة ديالو لي
كتأتر بسباب الغيرة الحسد الشرف الأخلاق. ويمكن يقتل شي حد خان ثقتو ولا دار شي فعايلة خايبة فاميلتو
كان عندو الفضل باش شعل واحد على المجرم
اللي هو الساس ديال الظاهرة الإجرامية على عكس من قبل اللي كانوا ناس مهتمين بالجريمة في حد ذاتها
الدفعة اللي دفع بهاد المجال فالاتجاه ديال المنهج العلمي اللي مبازي على الملاحظة والتجربة كانت حاجة مزيانة
وهادشي علاش خونا فالله استحق اللقب ديال الأب الروحي ديال علم الإجرام. لي بغا يتعمق شوية يقرا الكتاب ديال لومبروتو. ولي ضربة الله فهاد الكتاب
لي دايرة عليه
هذا الإنستغرام ديالي لي بغاه
وغادي نخليوكم مع اول ديسك لاعب ودري مغربي. غادي تلقاو تما يوتوب ديالو وحتى الانستغرام
الا عجبكم ما فيها باس تشجعو بكومونطير ولا تابوناو عندو باش يزيد يكمل
هذا ما كان اخوتي
تهلاو
