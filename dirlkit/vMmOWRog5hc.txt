الا بعدتي على الصداع والتبرزيط وطفيتي الضو ودرتي الكيط غادي تكون درتي خير فراسك
مشينا وعشان  واسمه
تميت       تعيا ما تبلاني لشي حاجة باغي ديرها
كيبقى واحد الهامش مكتحكمش فيه
الحياة ديالك كتقاطع مع الحياة د ناس اخرين
من هاد الجهة مكتعرفش شنو يقدر يجي منا
المجية ديالها اللي عند با الحقيقي الغرض منها كان هو نتفركع عليه ونشريه فحالي ما عمري باقي نشوف كمارتو ولا ندور بيه
ولكن القدر حلفات تا دير ليه فطريقي عقبة ما كنتش عوال عليها
واقف قدام الفيترينة دالمحل
يلاه نويت ندخل
وهي تسبقني واحد البنت دخلات
ومع دارت الخطوة اللولة مور الباب وهي تقول ليه
صباح الخير بابا. خير بابا
داكشي لي قالت مراد الجملة مكيهمش
غير سمعت الطريف لول وانا نفراني قبل ما ندير خطوة في الاتجاه ديال باب المحل
ديالي كانت مبنية على حاجة وحدة
هاد البنت هادي ختي
وما جاتنيش ندخل نحيح على باها قدام عينيها
عارف لساني ماضي وفمي خاسر
لا مشيت حتى ديماريت اجامع سكتني
ويلا مشات تا حضرات لداك المنظر ماشي بعيد تجيها شي صدمة تيخليها مجروحة من الداخل
قطعت الشانطي ورجعت عند با لي ضرب عليها الفيلم كاملو
شرحت ليه علاش ما دخلتش وشكون هي ديك البنت
قاليه يالاه نمشيو نرتاحو فشي قهيوة ونرجعو
ما بغيتش نبقى مشوجر معايا وبا ومشيت معاه
وخا كنت باغي نبقا عاصر تما حتى تبان لي الطريق مسرحة وندخل
كتعطينا قهيوة وسولني با شنو باغي تقول ليه الى شفتيه
قلت ليه والله ما عارف
بغيت غا نعرف علاش
علاش هادشي كاملو
شنو اللي خلاه يدير هاكا فولد ليه من صلبو
قالي با انا مبغيتش نقوليك لا دير ولا مديرش دبر مخوك نتا لي عارف
غير هو لا فكرتي شوية غادي
كيبان ليك من الأحسن متحاشيهاش ليه
يقدر من جيهتو يشوفها بحالا جاي تسعاه
اشنو اصلا هاد التفسير اللي غادي يعطي بو سامح فولدو
وانا عارفو ميكروب
ومغاديش يعقل عليك وخا تواجهو
غادي ينكر ويخليك كطرطق تما
هاد الهضرة اللي قالي با جاتني
ما فكرتش فيها من هاد الجهة بالمرة
وهادشي راجع لحاجة وحدة
انا دماغي ما صافيش باش يفكر فالمشكل من بزاف دالجوايه
كنت كنتخيل راسي غادي نحيي عليه ونسبو ويبقى ساكت
غابت عليا ينكر ويبدا كيهلل تا هو من جيهتو
ونصدق غير زايد هم على جبل الهموم
تفكر غي ابن شيم اولاد القاف
وماشي بعيد كيف هاكا نلقاه
حلوا ليه العينين في القهوة علاش لا طرقان
بقيت شاد فراسي كنعصر فدماغي كلي عرقان
مبقا بالي معنى فهاد المجية لاش غادي نحط راسي فموقف نكون فيه انا هو الضحية
قلت لبا بناقص
ناقص من هادشي كامل ويلاه نمشيو فحالنا
وبقيت فيه واه
ولا منعرف شنو قالي واش بغيتي نمشيو عندو انا نمشي معاك
قلت ليه بلا ما تصدع راسك صافي ما بقيتش اصلا باغي نشوفو
رجعنا فحالنا وكانت هادي هي البداية ديال واحد الحالة نفسية لي دازت عليا فيها
باش نوصل ليكم حالتي كيف كانت راه حاجة ما ساهلاش
ولكن غادي نحاول نقربكم بليها شحال ما قدرت
لا دوزت ليكم غير قليل من داكشي لي
داز عليا غادي نكون راضي عليه
دازو عليا يامات فيهم ديال بصح
بحال الى حطيتيني وسط شي مظلم
كتعرف واش تشد ليمن ولا ليسر
كاين حتى الضوء باش تبع الطريق وتقول راني غادي نخرج من هنا في لخر
لي كنت كنلقاه فبزاف د الحوايج فحياتي مبقيتش كنحس بيه
تا من الامال مقتولة جد باباها ما كيبان ليه النور فتا حاجة
تخربق لي نعاسي ديال بصح
كيكون فيها الموت دالنعاس عيني كيتلصقو
كنقول الله غادي نجبد عليها ما نفيق تا للصباح خامر مزيان
كنسد عيني كنغيب
كضربني الفيقة مور شي ساعة ونص ولا ساعتين شبعان بحال الى فايق مور شي ربعطاشر ساعة د النعاس
كنبقى نتقلب في فراشي وتقول واش
تقول واش عينيك غيتسدو
وليت كنحس بالعيا وخا مدرت حتى شي مجهود
سخسيه خلي طايحة
غير باش نوض من فراشي كاتبان لي حاجة صعيبة دار
بقوة ما ترخاو لي عظامي ولاو ابسط الحركات كيبانو لي معقدين
عندي مبقاتش واقفة على الصح
ولا صعيب عليا نركز مع شي لعيبة ولا ناخد شي
تا باش نتفرج ولا نتبع مع شنو طاري كتجيني طاش صعيبة
ماكلة حديت ولا حرج
الشهية عاطياني بالظهر مكدورش بيا
وليت كنفورصي على راسي باش ناكل شي حاجة لي قليلة
ما كنتش نقدر نجبدها مع صحابي ولا مع الدار
الناس كتشوف فيك غادي
تا حد ما كتبان ليه العافية اللي فراسك شاعلة
تولي تحس براسك بوحدك حيت
تا واحد ما عارف شنو دايز عليك
كتخاف تعاود ليهم تبان بحال شي احمق
على كتغرس داكشي فيك لداخل
كلا وكيف كتجي دير
كل وكيف كيحس بها
وكل والألم اللي كيقيسو
واحد الكاتبة ميريكانية سميتها شارلوط جلمان
دوات في ديالها على لي كانت جاتها
قالت بلي كنفضل نولد الدري كل سيمانة
وعلى هاد الإحساس ديال المعاناة لي عندي في الراس
الآلام د الولادة عندها خف من الحالة لي دوزات
هاد التخليطة اللي كنت عايش فيها كان ضروري غادا دفعني باش نفكر فشي حل جدري
واللي هو نطفي حياتي بشي طريقة من الطرق
بداو كيدورو عليه فكار باش نهبط الريدو والسلام عليكم
ولكن حاجة وحدة لي كانت كتمنعني
هي فاش كنتخايل مي
وبا شنو غادي يوقع ليهم لا درت فراسي شي حاجة
وفالحقيقة كانوا بزاف ديال الأسباب لي قدروا يمنعوني
ولكن فاش كتكون غارق في القاع الصورة مكتكونش واضحة
الحالة بقات معايا مور ما خديت الباك
كتمشي وكترجع مرة خفيفة ومرة كتكون قاسحة
تعرضت له بشكل خايب على قرايتي
ما تعزيت فحتى شي وفلخر مشيت درت لافاك
ولكن ما ندمتش ملي درتها
حيت انا غادي نلقى واحد البنت اللي صوفاتني من ديك جهنم اللي كنت عايش
كيفاش طرا وجرى
غادي نعاود ليكم من لول
وهنا خصني نرجع معاكم شوية اللور يامات اللي
باش تكون عندكم فكرة واضحة على ديالي مع البنات
العقل د الصغر كان متأثر بزايد بالقصص د الحب لي في العام في العمر
كيولي يصحاب ليك لا عرفتي شي بنت راه داكشي لي غادي تعيشو ديال بصح
ولكن الواقع بعيد على ديك لي كبرنا عليها
صورة اخرى اللي كانت هي الهضرة اللي كدور في الحومة
الدراري الكبار كل كيبغي يدير فيها هو المطور
وحنا مازالين صغار ما عندنا كيف نديروا نفيلتريو دوك الأفكار غير وحيت الهضرة جاية من بنادم كبر منا
هاد ديال كان كافي باش تيق الهضرة لي كاتسمع
تا كتكبر وكتعرف بلي شحال من حاجة كنتي متيقة كانت غير تخاور
اول بنت عرفتها كانت كتقرا معايا في
ما درتش شي مجهود حيت داكشي جا بوحدو
كتعمرو مع بعضياتكم حتى لواحد النهار كيجيو كيتطرح داك السؤال الوجودي ديال
وا شنو حنا
وكانت هادي من بين الغلطات لي درت فحياتي
فاش كتعرف شي وحدة بنفس الكلاس كتكون او ديال الطليعة وسط القسم
كاميرات دايرين لجيهتكم وكلها والهضرة لي كيلوح ليكم
زيد عليها فاش كتبقاو تشاوفو كل نهار بالسوايع ما كيبقى عند ديك العلاقة تا شي معنى
واحد الوقت كيبرد داكشي وكلا كيشد الطريق
المعاناة اللي دوزناها يامات استافدت منها مزيان
كنا كنتشاركو انا وعلي ومنعم وكنمشيو ندوزو سويعة
شي شد سوري وشي شاد الكلافي
كندخلو لواحد السيد ديال الشاط سميتو
كنحاولو نجمعو الماتش ديال كان عندنا واحد مشاركين فيه بتلاتة
مول ديالو تا واحد ما كيعرفو كل تيكتب فيه طرف والجوج لاخرين ساعة دير عينيهم
هاكا مكيقدر يدخل ليه تا حد بوحدو ولا يبدلو
تا بدا كينوض الصداع عاد درنا كل واحد والكونط ديالو
ديك ديال لي كاينة الأصلي لاخرين
كان داكشي معقد شوية على هاد ليامات ديال الفيسبوك وانيستا
ولكن كانوا هادو هوما البدايات
من بعد اول واحد غادي يدخل الانترنيت للدار كان هو منعم
صابونة زرقا تقيل ولكن قاضي غرض
ولينا كنمشيو ندوزو عندو الوقت بالسوايع فديك الدار
وهنا فاش ولى عندنا الوقت باش نجربو بزاف ديال لعيبات
درنا بسمية ديال بنتو ولينا كندويو مع الدراري
هادشي كامل غير على ود باش نشوفو شنو هوما ديال التفضيح لي كيخدم بها بنادم
ولكن الصدمة كانت قوية
وغيبتها من والو زيرو ابداع ا صاحبي
كلشي خدام بديك الدخلة الكلاسيك ديال
صالة وهنا كتوصل لواحد الخلاصة
لأنك الى درتي نفس هاد الدخلة غادي تكون غير نمرة شاد الصف ديال ديك البنت
علاه خصك تقلب الموازين باش وسط داك الحزاق كامل
وهنا واحد الدخلة من مور مزيانة
كاين ولا صباح الخير
كنكتبو غدا جيب ليا المانيطا ديال لي بقات عندك
وديك الخمسمية درهم اللي كانت سالك لا ما جبتيهاش اللي معاك غادي نجي نريب لمك سنانك
الغرض من والخمسمية درهم
غير باش يبان مول الميساج عندو اللعاقة
وديك المعيورة باش يدوز الميساج قاصح بلا ما تحس بلي شي طلعة كاينة تما
اجوبة لي كانت كتوصل لكل واحد فينا كانت مختلفة
ولكن القاسم المشترك بينا تا هو
كاينة ارض فين تبدا
واقل حاجة غادي طلب السماحة حيت غلطتي ومن تما غادي تبني اللي يعجبك
اللهم هاكا ولا تبقى شاد الصف فالليستة ديال
فاش طلعت للباك الوالد دخل الانترنيت للدار
كان عندنا في بيتو كنخدم فيها انا وياه
واخا كان كيتحاسب معايا على الوقت ولكن ديما كنت لاعب الورقة ديال القراية
الدعقة اللي كانت عندي خلاتني ما نقدرش نهضر بالكاسك مع شي بنت
مغيمكنش تاخد راحتك بالمرة
الى كنت كنقضي غير
وهاد اللعيبة تصيدت فيها فلول
تلاقيت بواحد البنت من مور شهر ديال الشوط
من الكتابة للواقع ما كتعرفش شنو كيتسناك
امقمر على مولانا او خلص
يسحابلي ختنا غادا تكون فرفارة فالهضرة كيفما ساعة طلعات مضروبة ليها
ختنا كلامها قليل بزاف
باقا لي انا نجبد الهضرة ونبقى نخبر ليها تما وهي كتفرج
ريحنا فالقهوة وكنفكر غير فالصرف اللي مضبر فيه عند مي غادي يمشي غا فالخاوي
ليتها مريحة ونطل للطواليط
فكرة وحدة اللي كادور ليه فالراس
نخرج من الباب اللوراني د القهوة ونخليها منشورة تما
قاصحة شوية جاتني حشومة نسوسها بهاد الطريقة
الحل الوحيد اللي لقيت قدامي هو اندير ديال التيليفون من هنا لعشرة الدقايق
غادي نمشي نريح معها
فاش غادي يصوني الريفي غادي نوض بحال الى جاني شي
ندويو ونرجع نقوليها را الوالدة سعد الساروت دياول الدار وخصني نمشي باش نديها ليها
وهادشي لي كان
مورا عشرة الدقايق تلاحينا فحالنا وقلت ليها مرة خرى ونعاودوها
ولكن ما عاودناها وما بقينا دوينا
دازو يامات برطعت فيهم القضية وتقطعات الهضرة
من هاد التجربة لي دازت عليها تعلمت واحد الدرس
معمرك دوز من الواقع
بعدا كيعطيوك فكرة على بنادم كيف كيدوي
شنو عندو فداك الراس وكيفاش الهضرة ديالو
اما كتلقى بنادم لي كيلعب البيانو فوق الكلافي
وفاش كتجي للواقع كتلقاه مصمك
من موراها هادي دوز التجارب منهم لي كانوا زوينين ومنهم لي تسالاو بشي طريقة مقودة
منهم اللي كانوا فيهم ومنهم اللي كانوا خبرة
بلا ما ندخل في الديطاي حيت محل الشاهد عندي منين غادي نرجعها في التاريخ
ان البنات اللي عرفت كانوا في كفة
والبنت اللي عرفت في لافاك كانت في كفة اخرى
انا كنت داير وهي كانت دايرة
ولكن مكنتش كنعرفها فهاد الوقيتة
دوزت العام اللول ما فاليديت فيه تا لعبة
ما كنتش كندخل لتا شي كنترول
زيد عليها ما عنديش الكانة دالقراية ولا نريح جوج دالسوايع مقابل البروف كيخطب علينا
حالتي النفسية كانت واكلة العصا
الدار قاعما كانوا سايقين الخبار
كيسولوني كنقوليهم راه غادي مزيان كلشي هو هداك
العام التاني دخلت عوال نجمع راسي
وهنا فاش غادي نتلاقا مع لمياء
ما عمرني سبق لي شفتها من قبل واخا تا هي العام الثاني عندها في لافاك هو هذا
واحد النهار يالاه خرجتو من غادي كنتمشى
وهي تبان لي واحد البنت خرجات قالت ليها من جيبت القبية وطاحو ليها الفلوس
من الصوت لي دارو دوك الوراق فاش تخبطو مع لرض كانت باينة غادي تكون صوم طالعة
هزيتهم للارض مجموعين ما حليتهم ما حسبتهم شحال
زربت فالخطوات باش نوصل عليها وعيطت ليها ختي
طارت قلت لها شي فلوس طاحو عليك
ديتوهم ليها وقلت ليها ما باقاش ديري الفلوس فجيب القبية تخرجي يديك يقدرو يطيحو عليك بلا ما تعيق
بقات كتشكر فيا قلت ليها ما كاين حتى مشكل وزدت فحالي
غادي بحايلا تا حاجة وما طراتو
حتى كنحس بإيد خفيفة قاستلي دراعي
مع درت لقيت ديك البنت نيت
قالت ليه سمح ليا غنسولك
قلت ليه عا سولي هانية
قالت ليه علاش رديتي عليه الفلوس وما خديتيهمش
ضحكت ما عرفتش باش غادي نجاوب
متسنيتهاش تسولني هاد السؤال قاع
جبد غا دوك الفلوس حيدات منهم ميتين درهم وقالت لي
هاك هادي ديالك
قلت ليها ابلاتي نقوليك
انا را مقودة عليا وحازق ناعس فزاوي
وكون كنت محمر فالفلوس كون ديتهم فاش طاحو
غير خلي فلوسك عندك را ما خاصينيش
قصحت معاها الهضرة
وكانت تقدر تكعا ولكن عجبها الحال
معرفتش كيفاش  قالت ليه تسنى ما تمشيش
جبدات الستيلو من الكارطابل ديالها
قطعات وريقة كتبات فيها سميتها والنمرة ديال التيليفون
قالت ليه مغاديش نقول ليك لا حتاجيتيني عيط ليا
باينة من هادشي اللي درتي واخا توقف على شي حاجة ما غاديش تحاشيها لبنادم
ولكن غادي نقولك عيط لي راه انا لي محتاجاك
عطاتني النمرة ومشات
بقيت واقف ما فاهم والو
معمر شي حاجة بحال هاكا طرات ليه فحياتي
شتي ديك الورقة كنقرا سميتها
لمياء بديت كنرد فسينتا وضهدرتا وكنقول مع راسي واش نيت محتاجاني فشي حاجة ولا
غير عجبا لي درت معاها وبغات تفهم علاش
المشكلة حتى انا ما ما عارفش تا علاش
داكشي اللي درت كان غير فالبلاصة
طاحو فلوس رديتهم لمولاتهم ما فكرت فيها ما والو
مشيت للدار وكنفكر غير فالتيليفون عندي اللي مافيهش الصولد
خديت عند الوالدة باش ندير تسنيت حتى الليل
وانا نهز ديك الوريقة لي طالع منها البارفان ديال
النمرة وعيطت بدا كيصوني وهي تجاوب
قلت ليها معاك طا
الدري لي خليتي ليه النمرة في لافاك
قالت ليه اقطع انا غادي نعاود نعيط ليك
قطعات كيسحابلي مشغولة ولا شي بلان
شوية تا كتصونيلي النمرة ديال الفيكس
كنجاوبك كتقولي لمياء راه هادي نمرة ديال الدار
شحال ما دوينا مع شي مشكل
كانت واصلة شي العشرة د الليل فاش بدا لابيل
ما مشينا نعسو تا وصلات الخمسة د الصباح
سبعة السوايع ديال الهضرة ما عمري كنت كنتخيل راسي غادي نوصلها
والواعرة ياما حسيت بها كيف دازت
الغد ليه تلاقينا فلافاك وبقا غادي هادشي
يطور حتى لقينا راسنا
فلول كنت كنقارن حياتي بحياتو
كنلقى حياتي خاوية ما فيها والو
السيدة كتلعب القيتار البيانو
كتقرا الكتب كترسم كدير الملونة
بسبابها وليت كنميل لهادشي كاملو
بطاطا تعلمني الموسيقى من ديال
وليت كنمشي لديك المكتبة د الوالد كنضرب فيها دويرة كل مرة جابت شي كتاب
واللي ديال بصح ماشي شنو كادير لمياء
ولكن اللي عندها فحياتها هي اللي داير عليها الفيلم
وهنا فين لقيت المعنى فحياتي
وليت كنحاول نعمر وقتي ببزاف د
غير الموسيقى لي وراتني كان عندها فضل كبير عليا
كتريح تم وسط
جيمي بيدج مطلع
يدخلك فواحد فشكالة
وشحال ما كانت عندك معرفة بشي حاجة
شحال ماقدرتي بواحد الشكل لي لي معارف عليها تاهزو
وهادشي علاش قلت ليكم بلي
هاد البنت لاحت
وطلعاتني من داك الاكتئاب لي كنت عايش وسطو قبل ما نغرق فيه بالمرة
من هنا ولات حياتي
خديت ليسونس ديالي فربع سنين
مراعاة الماستر لمياء كانت فايتاني بعام
بقينا غا مكملين مع بعضياتنا حتى ولينا كنفكروه في الزواج مورما نخدمو
وهادشي مجاش غير هكاك
الطبع ديالها كان فشي شكل
ما فيها لا دراما لا صداع الراس
وهادشي لي كنت محتاج فحياتي
كان في غالي يزيد شي مطرقة اللي تشق ليه الراس
كان كلشي غادي مزيان
تا النهار اللي طاح فيه باه فالجامع
هنا بدات الطلوع ولا بوط للسبيطارات
فلخر قالو لينا بلي
با عندو ورم فالدماغ
وغادي يخصو ضروري يدير عملية في القريب باش يحيدوها ليه
المشكلة الكبيرة فهادشي كاملو
ان العملية ساوية كتر من تمنية د المليون
حنا مقودة علينا وما عندنا تا بريكة صحيحة
المهم غا بقى عندها تا حاجة عندها قيمة
دباء كامل باعتو عليها ودي
والدار ماشي ديالنا غير كاريين كع قديمة
تلفاتنا الدنيا مبقينا عارفين شنو غادي نديرو
تا الا بغيتي تسلف مكاين من عند من
سعرك لد الناس لي كتعرف كلهم غير الحازق على خوه
با كان عندو ري اخر ما ما مسوقش
قال لنا تا واحد ما ياخد شي ريال عند شي حد
خليها على مولانا تا يدي مول الامانة امانتو
ولينا مطايفين مع الوقت
كنبقى فايق بالليل كندور بزاف ديال البلانات فراسي
شنو الحاجة لي نقدر ندير باش ندبر فالفلوس لي لي خاصين باش يدير
ريحت مع لمياء واقترحات عليا باش
نشوف با الحقيقي قالت لي
يقدر لا عرف الكار اللي طايحين فيه يعاونكم
هداك هو لي منمشيش عندو وخا نعرف نبيع كلوة باش با يداوا
دماغي ولي تحس براسي غادي طرطق فأي لحظة
وصلت لطريق مسدودة ما بقيت عارف شنو ندير
متكي فراشي بالليل كنفكر في البلان لي قالت ليه لمياء
وهي طيح ليه واحد الفكرة نضرب بيها جوج فراخ بحجرة وحدة
نضبر على الفلوس باش يدير
وفي نفس الوقت غادي نفرع اكبر ولد لقاه في حياتي
ولي هو با الحقيقي
فعوض ما نمشي عندو ونرغبو باش يعطيني الفلوس
غادي نمشي ناخدهم من عندو صحة
من هاد الليلة هادي
بديت كنفكر باش نشفر المحال ديال الدهب
عجى ما ساهلاش
ولكن هي لي حمرت فيها
درت من الوالد سبة باش نلقى منين ندوز لداك خينا
اول حاجة بانت لي من مور ما بديت كنعصر فدماغي
يا البلان ما يكون فالراس ديال تا شي واحد
انا بوحدي اللي غادي نكون عارف
باش نسد اي باب يقدر يجي منو شي حاجة معولش عليها
وفي نفس الوقت حتى شي مصيبة انا بوحدي اللي غنمشي فيها
ما قاد نخرج على حياة ديال تا شي واحد
تاني حاجة قبل ما نوجد خصني
نعرف التيران اللي غادي نلعب فيه
وانا غادي خصني ضروري نديبلاصا باش نشوف فوقاش كيحل المحل
فوقاش كيسدو تكون كيقابلو وكيعمر فيه
شنو غادي يخصني في وشنو احسن وقيتة للتنفيد
ولكن قبل منبدا نديبلاصا ونهبط للسيكتور لي فيه المحال
خصني ضروري نخبي وجهي
وهنا بديت كنخلي الموسطاش واللحية كيكبرو
وفي نفس الوقت شاد واحد الكتاب كنعمرو بكاع السيناريوات لي يقدرو يوقعو
شنو نقدر ندير فكل حالة
شنو اللي خصني نوصل ليه بلا ما نجبد على راسي الصداع
ادخلت معاكم فالبلان ديال الشفرة ما غاديش نتقاضى
وعلى غادي نحبس هاد البارتية انا
نتلاقاو فسيمانة الماجية اللي
غادي يكون الطرح فيها حامي
هذا ما كان اخوتي
تطلعه   تسعة وخمسة

