1
00:00:03,250 --> 00:00:05,900
الا بعدتي على الصداع والتبرزيط

2
00:00:06,300 --> 00:00:08,450
وطفعتي الضو ودرتي

3
00:00:09,300 --> 00:00:11,650
غادي تكون درتي خير فراسك

4
00:00:12,550 --> 00:01:21,500
مشينا               تصافو جنب الحيط

5
00:01:22,350 --> 00:01:27,250
هادي هي الجملة لي سمعنا نهار ربعة وعشرين فبراير الف وتسعمية وربعة وسبعين

6
00:01:27,550 --> 00:01:30,350
من مور ما فيقونا بواحد الشكل خايب

7
00:01:30,750 --> 00:01:33,850
سطرونا قدام الحيط لي في الوسعة تاع الدار

8
00:01:34,250 --> 00:01:37,900
وبدينا كنسمعو شي خطوات في الدروج جايا وكتقرب

9
00:01:38,600 --> 00:01:41,550
هاد الخطوات طلعات ديال واحد الكرايضي في العسكر

10
00:01:42,100 --> 00:01:44,300
مبانتش ليه الرتبة لي فكتفو

11
00:01:44,700 --> 00:01:47,250
ولكن ملي لبسو عرفتو كولونيل

12
00:01:47,550 --> 00:01:51,300
ضارب واحد وظهرو مقوس بسباب غلضو

13
00:01:51,750 --> 00:01:55,950
عينيه كبار بعاد على بعضياتهم ودايرين بهم دواور كحلين

14
00:01:56,500 --> 00:01:59,300
ما بينو وبين البانضة غير خويط رفيع

15
00:01:59,950 --> 00:02:02,550
هاد خينا جاب ليه الضحكة كتر من الخلعة

16
00:02:03,150 --> 00:02:06,450
بداو في التقلاب وخدا الكورونا الوقت والكافي

17
00:02:06,750 --> 00:02:10,000
بحال شي حد كيتسركل فشي بارطو مباغي يشريها

18
00:02:10,550 --> 00:02:13,900
كان ضارب واحد قاصح باينة فيه غالي

19
00:02:14,200 --> 00:02:17,200
كلما تحرك كضيع ريحتو فالمكان

20
00:02:17,650 --> 00:02:20,850
ولكن الواعرة هي فاش وصل للطواليط عندنا

21
00:02:21,350 --> 00:02:26,050
طلعت مع واحد الريحة خربقات ليه الخريطة د وجهو فاش تما

22
00:02:26,950 --> 00:02:30,750
تسالا هاد التقلاب لي داز بين حيوط منقوش فيهم عذابنا

23
00:02:31,200 --> 00:02:34,600
بعض الهضرة اللي قال الكولونيل لقاع الكارديانات

24
00:02:35,700 --> 00:02:41,250
من اليوم غادي تولي الماكلة فيها طريفات ديال الخبز والما

25
00:02:41,900 --> 00:02:44,100
دبر راسهم حنا ما سوقناش

26
00:02:44,850 --> 00:02:47,850
لي مغديش يطبق هادشي لي قلت بالحرف

27
00:02:48,500 --> 00:02:50,450
انا اللي غادي نتكلف بيه

28
00:02:52,100 --> 00:02:54,300
هاد الكولونيل ما زكل تا لعبة

29
00:02:55,000 --> 00:02:57,000
حوايجنا كاملين تقلبو

30
00:02:57,650 --> 00:03:00,400
جمعوهم فكراطن وخرجوهم على برا

31
00:03:01,000 --> 00:03:05,000
اكثر حاجة بقات فينا هي الكتب لي داو لينا

32
00:03:05,750 --> 00:03:09,300
حرمو علينا اي حاجة تقدر تنفس علينا هاد الجو

33
00:03:10,100 --> 00:03:13,750
حتى من الوعاب ديال خويا عبد اللطيف ما فلتاتش منهم

34
00:03:14,950 --> 00:03:17,200
بدلو لينا كامل

35
00:03:17,700 --> 00:03:20,650
ماكلة قليلة الراديو ما بقاش

36
00:03:21,150 --> 00:03:24,200
داكشي اللي كان كيصيفط لينا جدي وقفوه

37
00:03:24,700 --> 00:03:26,850
والمقودة فهادشي كامل

38
00:03:27,400 --> 00:03:29,600
يمنعو علينا الضوايات

39
00:03:30,350 --> 00:03:36,350
ختي مريم اللي كتعاني من واحد الصرع خايب وخاصها تسعة د الحبات في النهار باش تعيش

40
00:03:36,600 --> 00:03:39,350
اليوما غتلقى راسها بلا حبة بلا جوج

41
00:03:40,050 --> 00:03:44,150
جدي وصلو ليه الخبار بلي ختي مبقاتش محتاجة الدوايات

42
00:03:44,500 --> 00:03:46,500
بلي انا حاولت نهرب

43
00:03:47,050 --> 00:03:48,900
وتيراو فيا قتلوني

44
00:03:49,850 --> 00:03:57,150
هاد لكدوب كان الغرض منو يهرسو بيه فاميلتنا ويقلعونا من داكرتهم فكل فرصة كتجي قدامهم

45
00:03:58,100 --> 00:04:03,250
بفضل داك المسؤول القديم لي جاب لينا لخبار ديال الرعدة لي نزلات علينا

46
00:04:03,800 --> 00:04:06,250
قدرنا نخبيو واحد الراديو صغير

47
00:04:06,700 --> 00:04:10,600
حيت لي الغشا وبدلتو ليه بغشا مصاوب من البطانية

48
00:04:11,100 --> 00:04:14,900
حيدت من واحد الراديوات اخرين شي بيفان وشي بياسات

49
00:04:15,100 --> 00:04:19,000
نقدرو نحتاجوهم من بعد ايلا خسر لينا فهاد الراديو شي حاجة

50
00:04:19,550 --> 00:04:24,400
وجدنا كوانات فلرض خبينا فيهم داكشي لي قدرنا من الكتوب

51
00:04:24,600 --> 00:04:27,450
باش نقراوهم بالليل على ضوء دالشموع

52
00:04:27,900 --> 00:04:30,550
ولكن هادشي مكانش كافي باش

53
00:04:30,650 --> 00:04:32,900
ما يمحناش هاد

54
00:04:33,350 --> 00:04:36,000
سالات ماكلتنا وضعافت داتنا

55
00:04:36,700 --> 00:04:39,800
طلعت لينا الدنيا فراسنا وضاقت نفوسنا

56
00:04:40,700 --> 00:04:44,650
بدا ليا كيدور بنا والعزيمة نقصات لينا

57
00:04:45,250 --> 00:04:47,550
قوة الامل غادي وكيخفت

58
00:04:48,000 --> 00:04:50,450
ولكن ماهزيناش الراية البيضا

59
00:04:51,000 --> 00:04:55,650
كيف النمل خبينا وطمرنا اي حاجة تنفعنا للقحط والبرودة

60
00:04:56,050 --> 00:04:59,150
وجدنا راسنا نوقفو لهاد شلاضة

61
00:04:59,550 --> 00:05:03,750
مع الوقت طاح العجب لديك لفريقة لي كتجيب لينا الما

62
00:05:04,300 --> 00:05:09,600
ما فهموش كيفاش هاد قلالين الصحة مازال عايشين وسط الظروف بحال هادي

63
00:05:10,050 --> 00:05:13,550
وكان لابد هاد الشوفة يجي موراها التعاطف

64
00:05:14,100 --> 00:05:16,750
شي لي خلا ربعة منهم يتعاونو معانا

65
00:05:17,700 --> 00:05:21,650
باش كيجيبوه الصخر را كيلوحو لينا خنيشة ديال الطحين

66
00:05:21,700 --> 00:05:23,550
الشباكية ديال السكر

67
00:05:23,900 --> 00:05:27,250
بعض المرات كيخبيو شي طريفات ديال اللحم فسراولهم

68
00:05:27,350 --> 00:05:34,050
كيدوزوهم لينا هاد الجسد لي دارو معانا خفف الدق على المعدة ديالنا

69
00:05:34,450 --> 00:05:37,050
ولكن مخففش الحال على عذابنا

70
00:05:37,700 --> 00:05:43,300
دوك النوبات ديال الصرع لي كيجيو لختي كانوا تيجيبو ليها التمام ديال بصح

71
00:05:43,900 --> 00:05:49,550
كتبقى تضرب براسها وكلها كترعد بواحد الشكل. كيصدم الصغار فينا

72
00:05:50,350 --> 00:05:52,100
كان بيدينا ما نديرو

73
00:05:52,550 --> 00:05:57,200
من غير نديرو ليها واحد الشرويطة فمها باش متعضش لسانها

74
00:05:57,700 --> 00:06:00,800
بعض المرات مور ماكاتجي هاد الحالة كاتغيب

75
00:06:01,200 --> 00:06:05,300
وصلات بيها واحد النهار لدرجة انها غيبت تلت ايام

76
00:06:06,100 --> 00:06:08,450
مرضات لينا مليكة حتى هي

77
00:06:08,900 --> 00:06:11,600
جاتها واحد السخانة صعيبة بزاف

78
00:06:12,000 --> 00:06:14,650
عشرين يوم وهي شادة الفراش

79
00:06:15,150 --> 00:06:17,950
ما كنا نقدرو نديرو ليها والو

80
00:06:18,400 --> 00:06:21,700
من غير مامفزكو شي لعيبة ونحطو ليها على لحمها

81
00:06:21,900 --> 00:06:25,650
لعل وعسى نطيحو شوية من السخانة لي فيها

82
00:06:26,400 --> 00:06:28,950
غادا تعرف مليكة من بعد سنين

83
00:06:29,750 --> 00:06:33,300
ان هاد المرضى اللي طيحات هاهوما داواتش فالوقت

84
00:06:34,000 --> 00:06:36,100
غادا تحرمها من لولا غادا

85
00:06:38,650 --> 00:06:41,450
شنو في الدنيا لي يقدر يعوض هاد القواد

86
00:06:44,150 --> 00:06:48,200
سؤال مفتوح الجواب عليه طريقو مسدود

87
00:06:50,350 --> 00:06:52,900
حقي من هاد الروينة ما كانش ساهل

88
00:06:53,500 --> 00:06:56,950
بالصداع والقايح دار فيا ما بغا

89
00:06:57,600 --> 00:07:00,650
تبزل ليا وجهي وتسدات عيني ليمنة

90
00:07:01,250 --> 00:07:03,500
زرق ليا لحمي وتعفن

91
00:07:04,500 --> 00:07:07,400
جربت كاع لي كيطيح ليكم علبال باش

92
00:07:07,600 --> 00:07:10,850
حيد داك الصداع ولكن تا حاجة ما قضات

93
00:07:12,450 --> 00:07:14,600
فصل ديال الشتا تيكون مكلاصي

94
00:07:15,350 --> 00:07:19,250
رياح الكاسحة ديما لاقية منين دوز لغارنا المعفن

95
00:07:19,900 --> 00:07:23,300
حوايجنا على قد الحال شي مرقع شي مضيق

96
00:07:23,650 --> 00:07:27,600
رجلينا من نهار جينا ما لبسوا شي صباط ولا سبرديلة

97
00:07:28,000 --> 00:07:31,850
ما كاين غير ديك الصرفاقة د الجلد لي مصوبة من البنوات

98
00:07:32,800 --> 00:07:39,600
كتحرك عندنا وهي اللي كتخلينا ندريبليو الجوع ونسكيفيو على الما على

99
00:07:40,300 --> 00:07:44,250
نهار على نهار كيزيدو الكارديانات يتعاطفو معانا

100
00:07:44,750 --> 00:07:49,500
كينقزو الحيوط وكيضربو الطريق باش يوصلو الحيط ديال الكوزينتنا

101
00:07:49,900 --> 00:07:55,650
لي فيه ديك التقيبة منها كنقدرو نهضرو معاهم ولا يدوزو لنا المونة لي ناقصانا

102
00:07:56,400 --> 00:07:59,350
حدو اللي عاودت ليكم عليه ديك المرة الفائتة

103
00:07:59,750 --> 00:08:03,250
كان هو اول واحد تواصل معانا في النهار التاني

104
00:08:03,400 --> 00:08:05,800
مورمجة الكولونيل قرقب علينا

105
00:08:06,450 --> 00:08:10,950
ولا كيجي يدوز لينا داكشي اللي خصنا فاش كتيسر ليه الظروف

106
00:08:11,550 --> 00:08:14,900
وحيت في الأصل كان باغي يوصل شي هضرة للوالدة

107
00:08:15,550 --> 00:08:18,200
ما دازو غير شي يامات قلال موراها

108
00:08:18,250 --> 00:08:20,900
جات الفرصة اللي غادي يدوي فيها مع

109
00:08:21,800 --> 00:08:23,950
لصقنا ودنينا مع الحيط

110
00:08:24,350 --> 00:08:26,450
انا والوالدة ومليكة

111
00:08:27,150 --> 00:08:29,750
من مور السلام ومور السؤال على الحوال

112
00:08:30,500 --> 00:08:32,250
قال حدو لمي

113
00:08:33,900 --> 00:08:36,200
راه قسمت بالقرآن الكريم

114
00:08:37,000 --> 00:08:39,900
تنقول ليك هادشي ولكن ليك بوحدك

115
00:08:41,300 --> 00:08:46,600
قالت لي مي را ما كاينش فرق بيني وبين ولادي راه كبار بعقلهم

116
00:08:48,000 --> 00:08:51,650
قاليها راه ولدك دوا ليك عليا

117
00:08:52,100 --> 00:08:58,650
انا راه كنت من الكارديانات لي كانوا مقابلين البيلوطات لي دارو انقلاب قبل ما يعدموهم

118
00:08:59,450 --> 00:09:03,200
الشاف ديالهم الكولونيل امقران

119
00:09:03,800 --> 00:09:08,350
قاليه غادي تحلفلي بكتاب الله حتى توصل هاد الهضرة لي غادي نقول ليك

120
00:09:09,450 --> 00:09:12,300
كولونيل امقران باغاك تعرفي بلي راه

121
00:09:12,650 --> 00:09:16,900
طريتها ضدك تحت الضغط ديال التحقيق لي دارو معاه

122
00:09:17,700 --> 00:09:20,750
قالوا لي لا شاهدتي

123
00:09:21,400 --> 00:09:24,000
غادي تصوفي عدد كبير من رجالك

124
00:09:24,750 --> 00:09:29,750
وحتى لا وقع ليهم شي حاجة راه غادي يكون قل من داكشي اللي غادي يوقع لرجالك

125
00:09:30,650 --> 00:09:33,300
اخر هضرة قاليه امقران هي

126
00:09:33,950 --> 00:09:36,000
قول لفاطمة راني مت

127
00:09:36,050 --> 00:09:38,900
وهمي الوحيد اللي ديت معايا للقبر

128
00:09:39,550 --> 00:09:41,750
هو تسمح ليا هي ولادها

129
00:09:43,200 --> 00:09:45,850
بقا حدو كيواسينا وقال لمي

130
00:09:46,500 --> 00:09:50,700
متحطوش السلاح بقاو شادين فريوسكم

131
00:09:51,250 --> 00:09:54,900
ان شاء الله غادي يجي النهار لي تاخدو حقكم

132
00:09:55,600 --> 00:09:58,550
حنا بزاف ديال الناس لي باغين يعاونوكم

133
00:09:58,850 --> 00:10:03,550
غادي نحاولو على قد جهدنا نوفرو ليك ولوليداتك ماكلة مزيانة

134
00:10:04,200 --> 00:10:08,250
راه لي قلبو حجرة فينا ومدخلاتش ليه لراسو كيفاش

135
00:10:08,500 --> 00:10:10,950
صبيان صغار مرميين هاد الرمية

136
00:10:12,000 --> 00:10:13,700
الناس را باغا تعاون

137
00:10:14,300 --> 00:10:16,850
وحتى الخواف فينا راه غادي يميك

138
00:10:17,500 --> 00:10:20,000
ولكن خصنا نكونو رادين للبال

139
00:10:20,550 --> 00:10:22,450
هادشي را ما معاهش اللعبة

140
00:10:23,050 --> 00:10:25,550
وما حنا بعاد على عيون البرقاقا

141
00:10:26,250 --> 00:10:29,700
طلبي مني لي بغيتي ولي قدرت عليه راني معاك

142
00:10:31,300 --> 00:10:33,450
شكراتو مي وقالتليه

143
00:10:34,000 --> 00:10:36,250
بنتي مريم محتاجة الدوايات

144
00:10:36,950 --> 00:10:39,700
الله يرحم لك الوالدين لما سير عند با

145
00:10:40,350 --> 00:10:42,300
ورا هو عارف شنو غادي يدير

146
00:10:42,900 --> 00:10:45,150
غادي نكتب ليك وريقة بخط ايدي

147
00:10:45,650 --> 00:10:48,500
وراه غادي يعطيك الدوا والفلوس اللي خاصين

148
00:10:49,650 --> 00:10:52,300
من امور شهرين على الرعدة اللي ضرباتنا

149
00:10:52,850 --> 00:10:56,350
قدرنا نديرو اول اتصال مع شي حد على برا

150
00:10:57,150 --> 00:10:59,600
جاب لينا حدو برية من عند جدي

151
00:11:00,200 --> 00:11:03,400
وكان هذا حدث مفرقع بالنسبة لينا

152
00:11:04,200 --> 00:11:06,550
الرسالة د جدي فيها هادشي

153
00:11:08,300 --> 00:11:11,950
بنتي بنتي وليداتي

154
00:11:12,500 --> 00:11:15,400
اخيرا وبفضل الله عرفنا خباركم

155
00:11:16,300 --> 00:11:19,100
راه قالو لي بلي راه مريم ماتوا

156
00:11:20,000 --> 00:11:23,850
ما لقيت الكلام باش نوصل ليكم داكشي باياش كنحس

157
00:11:24,600 --> 00:11:29,950
كندق كاع البيبان لي كيبان لي فيها قبسة د النور قبل ما تسد لي فوجهي

158
00:11:30,700 --> 00:11:34,900
الامير مولاي عبد الله من الناس القلال اللي مازالين كيستقبلوني

159
00:11:35,600 --> 00:11:38,200
شحال من مرة سولني على احوالكم

160
00:11:38,800 --> 00:11:42,800
وفاخر مرة زرتو وعاودت ليه كيف كيتعاملو معاكم

161
00:11:43,700 --> 00:11:46,100
بقا فيه الحال وطاحو دموعو

162
00:11:46,850 --> 00:11:49,200
قاليه هادشي مكيقبلوش العقل

163
00:11:49,700 --> 00:11:52,550
لولاد معندهم دنب فداكشي لي غيوقع

164
00:11:53,100 --> 00:11:56,950
حاولت ندخل شحال من مرة على قبلهم ولكن والو

165
00:11:57,750 --> 00:12:00,250
كنقسم ليك بلي غادي نبقى نحاول

166
00:12:01,000 --> 00:12:06,550
وغادي نشوف كيفاش باش نبقى نصيفط للولاد الكتوب والألعاب اللي كيحتاجو

167
00:12:07,500 --> 00:12:09,900
كمل جدي كلامو قالينا

168
00:12:11,050 --> 00:12:13,650
كونوا على يقين ا وليداتي بلي

169
00:12:13,700 --> 00:12:16,500
مكنخلي من جهدي حتى مثقال ذرة

170
00:12:17,250 --> 00:12:20,350
الوسيلة الوحيدة باش تخرجو من تما هي

171
00:12:20,550 --> 00:12:22,400
يعفو عليكم الملك

172
00:12:22,950 --> 00:12:25,550
وراه شاق طريقي فهاد الإتجاه

173
00:12:27,050 --> 00:12:30,100
جدي مسكين وخا على برا كيدوق من عذابنا

174
00:12:30,750 --> 00:12:33,150
ما مقصر من جيهتو فتا حاجة

175
00:12:33,900 --> 00:12:37,200
صعيب تكون في الحرية وعندك ناس عزاز في الحبس

176
00:12:38,000 --> 00:12:42,800
ولكن على الأقل فهاد الحالة كتكون الزيارة ويقدر يشوفوك الفاميلة

177
00:12:43,550 --> 00:12:45,450
اما حنا حالة خاصة

178
00:12:46,050 --> 00:12:49,450
يا ويل شي حد يقرب لجهتنا ولا يحادينا

179
00:12:50,750 --> 00:12:53,700
الشهور بدات كدوز بدقة والا هاكا

180
00:12:54,350 --> 00:12:57,600
الناس اللي كتعاون معانا توسع هاد الدوار تا

181
00:12:58,150 --> 00:13:02,500
خمسطاشر واحد ولاو دايرين المزيان مع فاطمة ووليداتها

182
00:13:03,450 --> 00:13:05,800
بقى جدي كيتواصلو معانا ديما

183
00:13:06,600 --> 00:13:09,550
كيصيفط لينا الدوايات وداكشي اللي خصنا

184
00:13:10,400 --> 00:13:14,300
سعد فليستة ديال المحسنين واحد السيد سميتو حمادي

185
00:13:14,700 --> 00:13:16,500
من البلاد ديال الوالدة

186
00:13:17,150 --> 00:13:19,000
ولا خدام هنا

187
00:13:19,750 --> 00:13:24,450
تاصل بنا قالينا را باغي نعاونكم لوجه الله

188
00:13:24,900 --> 00:13:26,850
انا مستعد لكولشي

189
00:13:28,000 --> 00:13:30,900
هاد حمادي كرهاتو الحالة لي حنا فيها

190
00:13:31,400 --> 00:13:33,700
مبغاش ياخد الفلوس من عند جدي

191
00:13:34,150 --> 00:13:36,450
يخدمنا بلا ريال بلا جوج

192
00:13:37,200 --> 00:13:39,050
قالينا واحد النهار

193
00:13:39,900 --> 00:13:42,850
القرآن الكريم راه كيوصي على اليتيم

194
00:13:43,700 --> 00:13:47,400
راه من اللي عارت لواحد الدري صغير فعمرو تلت سنين فالحبس

195
00:13:48,200 --> 00:13:51,400
شنو غدير نهار الحساب قدام الذنب بحال هذا

196
00:13:52,250 --> 00:13:54,450
را موحال تخرجو شي نهار من هنا

197
00:13:55,300 --> 00:13:56,800
فيقو من القلبة

198
00:13:57,500 --> 00:14:01,450
واش مكيبانش ليكم راكم غاديين فطريق كدي مكتجيبش

199
00:14:02,450 --> 00:14:04,450
راه لا عرفوني كنعاونكم

200
00:14:05,250 --> 00:14:07,500
والله مايعقلو عليا بالله

201
00:14:08,050 --> 00:14:10,400
غادي يستحقوني كيف شي ناموسة

202
00:14:11,300 --> 00:14:14,700
شوف غير نتوما فين كنتو كيف وليتو

203
00:14:15,450 --> 00:14:18,100
واحد الدرويش بحالي انا شنو غادي يطرا ليه

204
00:14:18,950 --> 00:14:21,200
يقدرو يقتلوني بدم بارد

205
00:14:22,050 --> 00:14:24,900
ولكن لا تشديت غادي نبيع بكلشي

206
00:14:25,750 --> 00:14:29,300
فهاد الحالة ميمكنش ليهم يعدمونا كاملين

207
00:14:30,850 --> 00:14:33,650
حمادي اكثر واحد كيدير معانا زوين

208
00:14:34,300 --> 00:14:38,500
مشى بعيد لدرجة انه سلتني لواحد الججنان

209
00:14:39,050 --> 00:14:42,500
فاش شفتو كنت فرحان وكاعي فنفس الوقت

210
00:14:43,100 --> 00:14:46,250
فرحان بواحد الإحساس تنساه هادي سنين

211
00:14:46,800 --> 00:14:51,200
وكاعي حيت الحبس حرمنا من حوايج بسيطة بحال هادو

212
00:14:52,300 --> 00:14:56,600
معرفتش كيف نطفي هاد العافية اللي شاعلة لي لداخل

213
00:14:57,650 --> 00:15:00,900
هنا فاش عرفت بلي راه حنا متاحيين

214
00:15:02,100 --> 00:15:05,050
تخيل يكون نصيبك من الحياة هو هذا

215
00:15:06,950 --> 00:15:10,800
مشكلة حتى الا بغيتي تخايل ما غتكونش الصورة واضحة

216
00:15:12,500 --> 00:15:15,350
عرفتي اشنو بلا ما تخايل نكملو هاد الروينة

217
00:15:16,850 --> 00:15:20,100
ستة وعشرين الف وتسعمية وستة وسبعين

218
00:15:20,800 --> 00:15:23,050
ضرباتنا واحد الضربة تحت الصمطة

219
00:15:23,950 --> 00:15:28,800
شدو حمادي قطة نازل من الحيط من مور. موصل لينا المونة

220
00:15:29,550 --> 00:15:33,850
المسؤول شعلات عندو بولة حمرا وبدا كيقلب فالحوايج د حمادي

221
00:15:34,600 --> 00:15:36,700
بقاو عندو ادلة مطرطقة

222
00:15:37,650 --> 00:15:39,550
اعتارف خونا بكلشي

223
00:15:40,050 --> 00:15:43,200
ووقفو كاع دوك الناس لي كيديرو معانا المزيان

224
00:15:44,000 --> 00:15:46,550
بداو في التحقيقات معنا كاملين

225
00:15:47,050 --> 00:15:52,900
استجوابات كان المسؤول عليها واحد السيد صيفطوه لينا من المعتقل ديال درب مولاي الشريف

226
00:15:53,550 --> 00:15:58,000
هاد السيد كانت معروفة عليه كيسرح اللسان دبنادم

227
00:15:58,850 --> 00:16:02,150
دوك الكارديانات لي عاونونا شبعو فيهم تباوط

228
00:16:02,450 --> 00:16:05,500
فرشخوهم مزيان وصيفطوهم للرباط

229
00:16:06,150 --> 00:16:10,000
غادي يضربوهم بعام ديال الحبس للواحد بلا محاكمة

230
00:16:10,750 --> 00:16:15,100
جدي حتى هو شدوه وحقو معاه المدة ديال سيمانة

231
00:16:16,050 --> 00:16:19,550
طيرو داك خينا لي مسؤول علينا وجابو واحد جديد

232
00:16:20,350 --> 00:16:25,350
سميتو بورو نصو الفوقاني ديال شي واحد كيلعب السومو

233
00:16:25,750 --> 00:16:29,350
ونوصل لتحتاني ديال شي جوكي كيركب فوق العودان

234
00:16:30,050 --> 00:16:35,950
باين للعمى من الشوفة ديالو كيبان بلي القضية معلكة

235
00:16:36,400 --> 00:16:38,350
عينيه كيبريو بالشر

236
00:16:38,950 --> 00:16:42,000
مصيفطين لينا هاد خينا يتكرفص علينا غير

237
00:16:42,200 --> 00:16:44,050
كيت كتبنا لفاميلتنا

238
00:16:44,950 --> 00:16:47,450
الغدا ولى ناشف كتر ملي كان

239
00:16:48,050 --> 00:16:52,050
فرضوا علي ثلاثة د المرات في النهار نخرج لعند الكارديانات

240
00:16:52,250 --> 00:16:54,750
باش يتأكدوا بلي راني كاين

241
00:16:55,250 --> 00:16:57,600
الطوفان ديال الضغط فاض علينا

242
00:16:58,250 --> 00:17:01,200
كل نهار كيدوز كيخلي فينا لمارة

243
00:17:02,200 --> 00:17:05,200
في حداشر يوليوز الف وتسعمية وسبعة وسبعين

244
00:17:05,650 --> 00:17:08,200
يعني بعد خمس سنين وسبع شهور من

245
00:17:08,250 --> 00:17:10,600
الخطفة لي خطفونا من الرباط

246
00:17:11,050 --> 00:17:15,250
خدينا قرار باش نديرو اول اضراب ديالنا على الطعام

247
00:17:16,000 --> 00:17:20,800
كتبت بدمي وبالسمية د كل واحد من فاميلتي رسالة للملك

248
00:17:21,450 --> 00:17:24,850
تشكينا فيها بلي راه كيعاملونا بحال اليهود

249
00:17:25,200 --> 00:17:28,200
وكنتعدبو غير بسباب الكنية ديالنا

250
00:17:29,250 --> 00:17:31,450
عطينا البرية للكارديانات

251
00:17:31,950 --> 00:17:36,200
وعلمناهم بلي مغادي نوقفو الإضراب ديالنا

252
00:17:36,750 --> 00:17:38,750
حتى يوصلنا جواب من القصر

253
00:17:39,950 --> 00:17:43,400
حبسنا الماكلة وبغات حليمة وعاشوراء يديرو بحالنا

254
00:17:43,950 --> 00:17:45,950
ولكن قالت ليهم امي

255
00:17:46,600 --> 00:17:49,000
بغيتكم تبقاو بالصحة مزيانة

256
00:17:49,500 --> 00:17:52,750
باش تقدرو تقابلوه الدراري ايلا وقعات ليهم شي حاجة

257
00:17:53,450 --> 00:17:55,200
بقاو بعيد على هادشي

258
00:17:55,700 --> 00:17:58,050
را داكشي لي درتو كافي وكتر

259
00:17:59,150 --> 00:18:02,800
في اليامات اللولة ديال صيامنا فرع لينا الجوع مصارنا

260
00:18:03,600 --> 00:18:06,900
ومع الوقت بدات داتنا كدبل شوية بشوية

261
00:18:07,650 --> 00:18:10,650
كانوا مكارطيانات كيدخلو يضربو طليلة باش

262
00:18:10,750 --> 00:18:14,900
شوفو واش نيت دايرين اضراب على الطعام ولا كنتمركلو عليهم

263
00:18:15,750 --> 00:18:17,700
فواحد العالم موازي

264
00:18:18,150 --> 00:18:21,200
مصبوغ بالوردي وفيه الخضورة والطبيعة

265
00:18:22,000 --> 00:18:23,850
غادي يجي الخبار الغد ليه

266
00:18:24,550 --> 00:18:27,450
صافي قوليهم يحبسو راه غادي نطلقوهم

267
00:18:28,750 --> 00:18:30,400
ولكن ماشي هادشي اللي جرى

268
00:18:31,600 --> 00:18:34,550
تا حد ما تسوق لينا ولا داها فينا

269
00:18:35,600 --> 00:18:38,900
مورا حداشر يوم على صيامنا حبسنا الإضراب

270
00:18:39,650 --> 00:18:41,650
ولينا متأكدين بلي

271
00:18:41,700 --> 00:18:44,750
حياتنا ما كتسوى تا جناح ديال دبانة

272
00:18:45,850 --> 00:18:49,950
وهادي كانت هي احسن وقيتة باش نلوح فوق الطابلة

273
00:18:50,750 --> 00:18:52,500
والجوك هنا هو

274
00:18:52,650 --> 00:18:55,000
نوجدو العملية ديال الهروب

275
00:18:55,850 --> 00:18:59,050
قدرت نقنع الوالدة ديالي بالبلان لي فراسي

276
00:18:59,600 --> 00:19:04,100
استغليت هادشي لي طرا مورا الإضراب لي درنا وقلتها ليها

277
00:19:04,950 --> 00:19:07,500
لقيتها هزات الراية البيضا مسكينة

278
00:19:08,400 --> 00:19:12,950
واخيرا عطات الموافقة وخا شحفاتني

279
00:19:13,600 --> 00:19:17,150
تمن شحال هادي وانا لاصقها وكانت كترفض

280
00:19:17,950 --> 00:19:23,900
كنت انا وملكة اكثر وحدين قادرين يطلبوا المساعدة من شي سفارة ولا قنصلية

281
00:19:24,750 --> 00:19:26,700
دربنا مزيان في الساحة

282
00:19:27,450 --> 00:19:31,600
قادينا جوج ديال الخطط باش يكونوا عندنا فرص اكثر باش نجحوا

283
00:19:32,400 --> 00:19:34,800
الهدف لي حطينا بين عينينا

284
00:19:35,250 --> 00:19:37,800
ونوصلو للقنصلية فمراكش

285
00:19:38,150 --> 00:19:41,300
اقرب مدينة فيها شي تمتيل ديبلوماسي

286
00:19:42,250 --> 00:19:46,250
كنت عارف البلايص منين قانين علينا الكارديانات

287
00:19:46,700 --> 00:19:51,500
طاح المزيان الطريق الوحيدة لي عندنا للهروب بلا ميشوفنا تا واحد

288
00:19:52,300 --> 00:19:55,900
بغات الوالدة تأكد مزيان من البلان لي ناويين نديرو

289
00:19:56,650 --> 00:19:59,950
ديناها كنتسلتو باش ما يدرينا تا واحد

290
00:20:00,750 --> 00:20:03,650
فاش شافت واحد الشرجم خصنا نقزو منو

291
00:20:04,050 --> 00:20:06,700
بعيد عن العرض بخمسطاشر ميترو

292
00:20:07,500 --> 00:20:09,400
ضربات لينا عليها كلشي

293
00:20:10,300 --> 00:20:11,650
قالت لينا راه

294
00:20:12,000 --> 00:20:17,450
باغاكم تهربوا باش يطيحو من هنا ومالقاو فيكم ما نجمعو

295
00:20:18,750 --> 00:20:21,000
سعرت عليها وقلت ليها راه

296
00:20:21,300 --> 00:20:23,600
هادي هي الفرصة الوحيدة لي عندنا

297
00:20:24,400 --> 00:20:28,000
غادي نصاوب واحد المفتول مزيان من الغطاوات لي عندنا

298
00:20:28,350 --> 00:20:34,550
ونهبطو بيه باقين كنتقاجحو حتى وقفات علينا ختي الصغيرة سكينة

299
00:20:35,800 --> 00:20:38,400
قالت لينا رجعو دابا راهم جايين

300
00:20:39,600 --> 00:20:46,000
رجعنا لغارنا وكان عندنا وقت كافي باش نفضو حوايجنا من التراب والغيس لي لاصق فيهم

301
00:20:46,800 --> 00:20:50,350
تكينا ففراشنا بينما جا بورو او رجالو لعندنا

302
00:20:51,900 --> 00:20:53,450
عرفتو شنو قال لينا

303
00:20:55,000 --> 00:20:58,150
جمعوا حوايجكم راه غادي ترحلوا من هنا

304
00:20:59,350 --> 00:21:05,900
الصدمة لي ضرباتنا ما خلاتش من حقها

305
00:21:06,950 --> 00:21:10,950
ذاتنا المنهوكة كتمنى نخرجو من هنا فحالنا لديورنا

306
00:21:11,850 --> 00:21:16,500
ولكن دماغنا بحكم الخبرة د الحبس لي دوزناه فتعلينا رأي اخر

307
00:21:17,250 --> 00:21:22,050
لي هو غير وجدو ريوسكم المحنة الجديدة

308
00:21:23,300 --> 00:21:25,600
بالخف زربو لينا على متاعنا

309
00:21:26,450 --> 00:21:28,550
جمعو وخرجوه على برا

310
00:21:29,400 --> 00:21:33,150
دروع تانالور ضربات كل تلاتة يتجمعوا بوحدهم

311
00:21:34,100 --> 00:21:36,650
جمع مي وهبط لطيف وعاشورا

312
00:21:37,450 --> 00:21:39,300
وقال لينا حنا نتحركو

313
00:21:40,650 --> 00:21:42,350
ولكن ما تحركناش

314
00:21:43,200 --> 00:21:46,250
ضربناها بمي وقلنا ليه تا حد ما يقيسها

315
00:21:46,650 --> 00:21:48,200
غادا تبقى معانا

316
00:21:49,150 --> 00:21:51,300
دارو فينا ولكن والو

317
00:21:51,800 --> 00:21:53,850
شديت فيها وقلت ليهم

318
00:21:54,050 --> 00:21:56,150
مغتمشي فين بلا بيا

319
00:21:56,700 --> 00:21:59,500
لا بغيتو تفرقونا غادي يخصكم تقتلونا

320
00:22:00,850 --> 00:22:04,700
بورو ماحملش هاد اللقطة وكنزز ما عرف ما يدير

321
00:22:05,500 --> 00:22:07,950
بقى كيشوف فاللخر قالي

322
00:22:08,750 --> 00:22:11,250
غادي تمشي نتا ومك وخوك الصغير

323
00:22:12,650 --> 00:22:17,650
عنقنا لي بقاو من الفاميلة وتبعنا هاد خينا للطرف لاخر من الباب الكبير

324
00:22:18,350 --> 00:22:21,550
هادي كتر من خمس سنين باش جا بونالتها مع تاغت

325
00:22:21,950 --> 00:22:25,450
وكانت هادي هي اول مرة غادي نخرجو منها

326
00:22:26,350 --> 00:22:30,500
مع فتنا الباب لقينا الكاميوات والدجيبات كيتسناونا

327
00:22:31,150 --> 00:22:34,800
هنا تبخرت ديك النقيطة الصغيرة د الأمل لي

328
00:22:34,850 --> 00:22:36,650
عندنا باش يطلقونا

329
00:22:37,350 --> 00:22:39,800
باينة هاد الكوشمر ما غاديش يتسالا

330
00:22:40,750 --> 00:22:43,700
ما كناش عارفين فين غاديين بينا

331
00:22:44,600 --> 00:22:47,300
ولكن كنا متأكدين مليون فالمية

332
00:22:47,800 --> 00:22:49,400
اللي ماشي لدارنا

333
00:22:50,350 --> 00:22:53,450
دزنا بين جوج صفوف ديال الرجال مسلحين

334
00:22:53,850 --> 00:22:57,050
غادين كيف المعيش سايقينها بين جوج لخرات

335
00:22:57,600 --> 00:23:00,750
دفعونا لداخل ديال واحد الكاميو سدو علينا

336
00:23:01,550 --> 00:23:05,150
زعما لاحظتو هنا يقدر يشوف حسن منا وسط هاد الضلمة

337
00:23:06,000 --> 00:23:08,950
شاد في الكتف دمي ومعنق خويا الصغير

338
00:23:09,550 --> 00:23:12,300
بدينا كنقلبو على كوان فين نريحو

339
00:23:13,050 --> 00:23:17,100
شوية وما كنا غادين نطيحو فوق شي كارديانات تاهوما معانا

340
00:23:17,950 --> 00:23:20,300
زاد بنا الكاميو شوية وقف

341
00:23:21,200 --> 00:23:24,250
دخل كاميو اخر هزو فيه سلعة جديدة

342
00:23:24,850 --> 00:23:27,200
ملكة وماريا وسكينة

343
00:23:27,800 --> 00:23:31,200
ولاحومرية ومحليمة وعاشوراء في كاميو اخر

344
00:23:32,100 --> 00:23:35,100
فكل كاميو كاين ربعة ديال الكارديانات

345
00:23:35,500 --> 00:23:38,700
صم بكم صمت ديال القبور

346
00:23:39,350 --> 00:23:42,400
بركت عندي خويا الصغير وعنقتوه مزيان

347
00:23:42,750 --> 00:23:44,650
حاط خدو على خدي

348
00:23:45,450 --> 00:23:47,750
كنت مقصح من الداخل حيت

349
00:23:47,850 --> 00:23:53,850
مقادرش نحميه مبغيت حتى نفكر فشنو كيدورلي فبالو فهاد اللحظة

350
00:23:54,600 --> 00:23:57,450
لكن ما دازش بزاف دالوقت حتى عرفت

351
00:23:58,100 --> 00:24:04,000
قالي فودني بغيت غير ماما ما يطرا ليها والو

352
00:24:05,050 --> 00:24:08,100
واخا غدا عيد ميلاد ديالي ماشي مشكل

353
00:24:08,850 --> 00:24:11,450
نهار عادي كيف ليامات لاخرين

354
00:24:14,300 --> 00:24:18,200
شكرت اه الظلمة اللي خبعت دموعي عليه

355
00:24:21,100 --> 00:24:24,000
جمعت انفاسي وقاديت صوتي وقلت ليه

356
00:24:26,250 --> 00:24:29,050
ما تقولش هاكا هاداك را ماشي نهار عادي

357
00:24:29,900 --> 00:24:33,000
ادابا فاش درتي تمن سنين ها هوما دارو ليك كادو

358
00:24:33,500 --> 00:24:37,500
رحلة دايزة الكلام بالغواصة

359
00:24:38,250 --> 00:24:42,150
كنحاول نبرد عليه من هو للمحنة

360
00:24:42,300 --> 00:24:45,000
بشي ضحكة وخا تكون وسط هاد الروينة

361
00:24:46,250 --> 00:24:49,100
في الخارج كان ديال الصداع طالع

362
00:24:50,000 --> 00:24:52,750
ديمارة والماطر وشدينا الطريق

363
00:24:53,350 --> 00:24:57,650
هاد السنين كاملة وحنا كنخلصو على جريمة وحدة

364
00:24:58,600 --> 00:25:00,600
هي ان حدا سمياتنا

365
00:25:01,450 --> 00:25:06,150
كاينة الطريق مخربقة ديال بصح

366
00:25:06,600 --> 00:25:08,750
مرة طالعين مرة هابطين

367
00:25:09,600 --> 00:25:12,400
هادشي خلا الكارديانات يبداو يتبوعو

368
00:25:13,000 --> 00:25:15,200
مكانتش عندهم الزهر بحالنا

369
00:25:15,550 --> 00:25:18,050
بعدا عندنا خاوية كتصفر

370
00:25:18,750 --> 00:25:21,750
بدات رجلينا كتعوم وسط داك التباوع

371
00:25:22,450 --> 00:25:24,800
انظر ما فيه ما يتشاف واخا

372
00:25:25,050 --> 00:25:27,450
من واحد الناحية كيخريه بالضحك

373
00:25:28,300 --> 00:25:30,100
تبدا تقول مع راسك

374
00:25:30,250 --> 00:25:35,650
هادي حالتنا يعلم الله خواتاتي شنو العجب لي طاري عندهم

375
00:25:36,400 --> 00:25:39,650
الموكب مقطر غادي كيطحن في الكودرون

376
00:25:40,200 --> 00:25:45,250
لا شفتيه من الفوق غادي يبان ليك بحال الحنش ديال في متقدم

377
00:25:45,900 --> 00:25:50,000
وسط هادشي من حقكم تخايلو الريحة لي كانت قالبة الدنيا

378
00:25:50,600 --> 00:25:54,350
ولما نزيد نحك على الضبرة راه الخبار فراسكم

379
00:25:54,800 --> 00:25:57,450
منكم لي غادي يكون دارها بلا ما نجبدها

380
00:25:57,900 --> 00:25:59,800
الدماغ مارابطاه سنسلة

381
00:26:00,650 --> 00:26:03,350
سوايع كدوز وحنا مزال غاديين

382
00:26:03,800 --> 00:26:06,100
الجو حار والما ما عندنا

383
00:26:06,550 --> 00:26:08,650
حلقنا نشوفو تخنقنا

384
00:26:09,200 --> 00:26:13,300
بقوة الصداع لي كيبقى يدفق على ودانا كيطنطنو

385
00:26:14,250 --> 00:26:18,500
فاش طاح الليل وقفونا فواحد البلاصة باش نقضيو حاجتنا

386
00:26:19,500 --> 00:26:22,750
نفس الفيلم اللي عاودت ليكم ديك المرة كيتعاود

387
00:26:23,350 --> 00:26:28,850
حقدني هادشي على الدنيا لي ظلماتنا بقدر ما هي مامسوقاش لينا

388
00:26:29,900 --> 00:26:33,000
باش رجعونا للكاميوات شدينا عاود الطريق

389
00:26:33,850 --> 00:26:36,300
واحد الوقيتة بدات كطيح الشتا

390
00:26:36,900 --> 00:26:40,700
ولاو الكاميوات كل مرة واحلين وسط الغيس فشي بلاصة

391
00:26:41,650 --> 00:26:44,050
تا جات الوقيتة لي وحلو فخطرة

392
00:26:45,250 --> 00:26:48,250
بداو كيحاولو يجرو فيهم ولكن والو

393
00:26:49,000 --> 00:26:52,150
صدقوا ما حولينا من الكاميوات للدجيب

394
00:26:52,400 --> 00:26:55,800
باش نكملو واحد عشرة د الكيلومترات لي بقاو لينا

395
00:26:56,650 --> 00:27:00,450
هبطونا من الكاميوات ورجلينا وسط الغيس غارقين

396
00:27:01,000 --> 00:27:03,900
وعجنا البالية فوق لحمنا لاصقين

397
00:27:04,400 --> 00:27:07,700
الرعدة والتقفقيفة على ذات نشانقين

398
00:27:08,000 --> 00:27:12,400
وكل واحد فينا شادينو جوج عصاكرية وبيناتنا فارقين

399
00:27:13,150 --> 00:27:17,500
الركبة فالجيب خلاتني نشوف مناظر زوينة وخا طايح الليل

400
00:27:18,050 --> 00:27:21,650
مع الجوج ونص بدا كيبان شي ضو من بعيد

401
00:27:22,300 --> 00:27:26,600
العسكري اللي مريح حدايا وصلو ميساج فالراديو بلي راه وصلنا

402
00:27:27,550 --> 00:27:30,600
دخلونا لواحد المعسكر ضاير بيه الشبيك

403
00:27:31,200 --> 00:27:37,300
نزلونا وفرحنا بزاف فاش لقينا راسنا كاملين هنا. تا حد ما ناقص

404
00:27:38,100 --> 00:27:40,700
دخلونا لواحد الساحة ظاهرين بها

405
00:27:40,750 --> 00:27:43,250
حيوط العلو ديالهم ستة ميترو

406
00:27:43,650 --> 00:27:46,250
مضروب فوقهم مسلوكة مشوكين

407
00:27:47,000 --> 00:27:50,800
بقينا قدامنا واحد البني على الشكل ديال

408
00:27:51,400 --> 00:27:53,750
هنا فين موجدين لينا حبسنا

409
00:27:54,350 --> 00:27:56,550
مي وعبد اللطيف فسيلون

410
00:27:57,200 --> 00:28:01,900
خواتاتي بربعة فسيلون فيه تلاتة شومبرات لاصقين مع بعضياتهم

411
00:28:02,400 --> 00:28:05,150
موراها شومبرا ديال حليمة وعاشورا

412
00:28:05,800 --> 00:28:08,300
ديالي انا جا فلخر

413
00:28:09,350 --> 00:28:12,800
غنحطكم في المنظر اللي كتلقى الداخل د الستيلون

414
00:28:13,850 --> 00:28:15,700
دايرين بيك غير الحيوط

415
00:28:16,050 --> 00:28:18,050
مكاين حتى شرجم

416
00:28:18,850 --> 00:28:21,500
السقف هابط ما فايتش جوج ميترو

417
00:28:22,150 --> 00:28:25,550
بيبان د الحديد مطرقين ما فيهم تا فتحة

418
00:28:26,550 --> 00:28:28,950
وباش دوز من سيلو لواحد اخر

419
00:28:29,750 --> 00:28:32,050
ضروري خاص دوز من الوسيعة

420
00:28:32,500 --> 00:28:35,300
لي مقابلينها الكارديانات ليل ونهار

421
00:28:36,200 --> 00:28:40,600
من هاد الوقت ولات القوات المساعدة هي لي مكلفة بنا

422
00:28:41,100 --> 00:28:46,800
قوامها مية وثمانين مخزني كيتناوبو كل شهر باش يعزلونا على العالم

423
00:28:47,800 --> 00:28:51,150
نعطيكم التاريخ باش تبقاو شادين طرف د الخيط

424
00:28:51,850 --> 00:28:55,350
سبعة وعشرين فبراير الف وتسعمية وسبعة وسبعين

425
00:28:56,050 --> 00:28:59,350
كان هو النهار اللي حطينا فيه رجلنا في قبرنا

426
00:29:00,250 --> 00:29:02,350
هنا بلاصة غادي يدفنونا

427
00:29:02,650 --> 00:29:05,050
ما عندنا حتى فكرة هاد الساعة

428
00:29:06,750 --> 00:29:08,550
دير ديما فبالك

429
00:29:09,450 --> 00:29:12,100
بلي هاد اطفال لي كتسمع قصتهم

430
00:29:13,050 --> 00:29:16,850
واخا ماتعيش داكشي لي عاشو وتقاسي كيف قاساوه

431
00:29:18,000 --> 00:29:22,400
غادي تلقى فيهم طريف من شنو داز عليك ولا شنو داير بيك

432
00:29:23,700 --> 00:29:27,000
لا خدمتي لابستري المعنى غادي يزيدوه وطاح

433
00:29:28,200 --> 00:29:30,050
خلا با عروب

434
00:29:31,750 --> 00:29:34,700
وشوف الدنيا هاكدا دايزة دايزة

435
00:29:35,450 --> 00:29:37,800
بنادم كيف الميزان

436
00:29:38,100 --> 00:29:40,250
طالع مرا هابط

437
00:29:42,250 --> 00:29:46,100
غادي نخليوها هنا باش سيمانة الماجية نلعبو من القبر

438
00:29:47,800 --> 00:29:49,450
هدا ما كان اخوتي

439
00:29:51,500 --> 00:30:43,250
طلعه       اهدنا

