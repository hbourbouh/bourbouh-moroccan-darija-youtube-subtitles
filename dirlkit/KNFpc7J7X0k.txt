الا بعدتي على الصداع والتبرزيط
وطفعتي الضو ودرتي الكادو
غادي تكون درتي خير فراسك
مشينا    يكون          حاولنا نخلقو واحد الجو مقبول على قد طاقتنا
شي كيسنت شي
الكبار فينا هزو بالصغار
والصغر فينا عطاو للكبار دفعة باش يكافحو
كانت امي ديما كتقول لينا راه
دوام الحال من المحال
كل حاجة كيجي النهار اللي غتسالاه فيها
يوقع لي يوقع
نبقاو براسنا مرفوع
علقنا امالنا على حبس يكون موقت ماشي يخليونا طول حياتنا بين الحيوط
المحنة اللي تحنا فيها خلقات بيناتنا واحد الجو د العاطفة ما كانش من قبل
ولى كيبان لي بلي ذاتنا محبوسة
مرواحنا ما مقيوسة
وهادشي مزال غادي تزيد تكونفيرميه ليا
كنت كنحاول نلاهي خوتي الصغار باللعب
نقصر مع ماريا سكينة وعبد اللطيف باش ما كان
ولكن واخا هكاك ما
نساني هادشي فالعذاب اللي كنحس بيه من الداخل
بسباب الموت ديال با
والعذاب اللي كان قاسي فاش كنشوف فاميلتي فهاد الحالة
وما بيدي ما ندير
فاش كطيح الظلمة كلها كيشد بلاصتو
قليل فاش كنت كنقدر نعس قبل الفجر
شحال من ليلة دازت عليا وعيني خارجين كنتأمل فالنيام لي فالبيت
شحال من فجر حضرت ليه كيطلع فصحرا قاحلة
الروح في كثرة الفكار واحلة
لعنة قلة صحتي ونفعد حيلتي
بعض المرات كنسمع مي كتنخصص
الصوت بكى واخا كتحاول تسترو علينا ولكن كيوصل لودانا
ان احرار ولينا مساجن
وكانت مزوجة وبقات بلا راجل في البيك د الجبابة
فينما دورتي عينيك ماتلقى لي يعجبك
نعيا ما نوصف ليكم
عمر السامع يكون بحال المشاهد
بنهار كانوا كيعطيو لخوتي صغار واحد ساعتين يتساراو في الدوار
كتمشي معاهم فرقة ديال البوليس. دراوش الله يعمرها دار
كانوا ناس ديال الدوار كيتهلاو فخوتي
حنا التمر السلالي د القصب
باش عرفو بلي ديما كيجيو فواحد الوقيتة
بداو كيوجدو ليهم اتاي سخون. الخبز يلاه خارج من الفران
زيد عليها حلوة ولعيبات اخرين
كاين واحد المرا عطات لكل واحد فيهم فلوس
جابوهم فقرايتنا وبداو كيتهلاو فيهم وكيتلفو بهم الوقت
فواحد الليلة شرق الصداع سخون الليل لي موالفين عليه
سمعنا من مور الحيوط الغوات ديال العسكر والروينة نايضة
عرفتو شنو طاري
را بواحد السقف وقتل خمسة د العصا قرية كانوا ناعسين تحتو
مساكن زهرهم ما فيه ما يتجمع
هادشي اللي وقع خلاهم يحولونا من هاد الكوان اللي حنا فيه
كون راب علينا حنا غادي يتهموهم بلي بغاو يصفيونا
داكشي علاش اضطروا يحيدونا من هنا
دارونا فواحد البيت مسقفة بالزنك
كضرب فيها الشمش كيولي عندنا فران لداخل
كتر من خمسين درجة د الحرارة
شبعنا فيها رملة اللي كانت ديما تتلقى تقابي منين نزلت لينا
مي كانت كتكب الما في ودير فيه خوتي الصغارة باش يتبردو شوية
وكدير خويا عبد اللطيف بين جوج وسعيد وتبقى تنش عليه بشي شرويطة ولا شي لعيبة
لعل وعسى تقيمنا حر اللهيب
مع مع تخايلوش الافكار لي تقدر طيح عليها بنادم فاش كيتحرم من شي حاجة
وهدا موطور زاد بالإنسانية للقدام
كيلقى راسو بنادم لشي حيت عالي كيخترع سلوم
كوردة وحديدة وقيس على هاد المثال لي بغيتي
كتحرم بنادم من واحد الحاجة
ولكن ما كتقدرش تحرمو من دماغو
اللي يقدر يجود عليه بسكار وضرب الحرمان مع الحيط
ندوزو المونة اللي كانت كتوصل لها كل سيمانة
كنا كنطلبو الكتوبا كتر من الماكلة
قال اكلوهم بحال شي جيعان بايت يومين بلا نعمة
كيخليونا كنحسوش بالوقت
قرينا كاع داكشي الكلاسيك
زيد عليها اي حاجة جات فيها عينينا
وتا بمراكنة فرنساويين
حتى القامات الكبار ديال الأدب الروسي
بحال قريناها على الناس اللي دازت عليهم قبل منا
وعاودو على طرف من حياتنا
وبين سطورهم لقينا كيف غنصبرو على مصيبتنا
دروس في الحياة ما كتباع ما تشرا
تاكل الضربات بلا ما تحاول تخوي عليهم ما خداماش
هنايا لا هزيتي الراية البيضا هزك الما عا قرا على روحك السلام
ديما خصك تلقى شي طريقة كيف تطلع من الفوندو
تخطف ليك النفاس باش ما تغرقش فخطرة
مي كانت كتعلم خوتي الصغار القراية والكتابة
مليكة كتعطيهم دروس ديال الانجليزية
وانا كنعاونهم في الماط والفيزيك الحساب وداكشي لي معاه
ولكن لا جينا الحساب ديال بصح
ميمشيش دماغكم بعيد
كنت غادي تلقاوه فالطوطال ستة ديال اطفال صغار محرومين من القراية
كيقوليك يدار الذنب كيستاهل العقوبة
ولكن فحالتنا غير زيد حداها حتى اللي ما دارش
ضربنا هنا في اسا كتر من ربع شهور
فلخر ديال ابريل الف وتسعمية وتلاتة وسبعين رحلونا لأكتس
هاد البلاصة بعيدة على ورزازات بشي سبعين كيلومتر
ضربنا كتر من تمنطاشر ساعة ديال الطريق بلا ما نوقفو
كاميوزا جا مطلي بالقطران ما عندك ما تشوف
حسينا بالمعاملة ديالهم لينا بدات تزير ماشي كيف لي كانت
مكانش عندنا الحق ننزلو ولا حتى
نقضيو حاجتنا كنا كنقضيوها بالنوبة فواحد
طارو د الحليب خاوي جابتو الوالدة معاها
بعد ما تغبرات وانتاقنت فيها ما سلم من الضرات
شعرنا حواجبنا وتقابينيو فلا مازكلات
فاش وصلنا دارونا فواحد الدار شراجمها مطرقين
الهوا ما عندو منين يدخل من غير البابا
اللي فاش كتحلو كتلقى راسك قدام سور عالي
تا من الشوفة ما عندنا فيها نصيب
الحاسة اللي كدير معانا المزيان وسط هاد الظروف هي السمع
صوت الما دايز كيجري
ولا يحكي قصات حوراق دجار ما بيناتها
ضحكة النسا وغوات د وليداتها
قدما كيرخي علينا هادشي السمطة
قدما كيدمي قلبنا وكيقطعو
دوزنا هنا شعر كحل ما فيه ما يتشاف
كنحاولو نقتلو الوقت باش ما كان
فلخر ديال ما يعاودو يرجعونا لاسا
دوزنا فيها صيف بحال جهنم
ما حيلتك للصهد ولا للبخوش وسمو
فنهار تمنية نوفمبر الف وتسعمية وتلاتة وسبعين
قاليك غادي يرحلونا عاوتاني
جمعونا هاد المرة ما فيها لا زاج لا كراسة
كارديانات كتار والقضية مزيرة
خدينا اخر ديال الضو قبل ما يسدو علينا الباب
كل واحد فينا كيحاول يريح فشي اللي نقص عليه من الفوضى ديال الطريق
دينا معنا جوج دلكلاد ديال الطين عامرين بالما
العوين عليهم الخيش سارد باش يبقاو باردين
فكل عقبة كنحضيو مع شي وحدة فيهم لا تهرس ونضيعو فيها
عاشوراء بنت عم الوالدة كانت معنقة واحد القلة وناعسة
فينما كتردخ الطونوبيل كتفيق مدهشرة
حاولنا نخففو على ريوسنا
بدوي سكات ديال ناس الغيوان وجيل جيلالة
كنا كنغنيوهم مجموعين
وهنا فاش كتعرف بلي
اللي تقدر تلوحك فيه الموسيقى
تقدر تنسيك في الرديق ديال الطونوبيل. العيال لي كيسحقنا وحتى العطش لي كيدور بنا
كيفاش ما غاديش تلقى راسك وسط هاد الظروف
فطلعة ديال الباكو لي كيقول فيها
شكون فينا على الحق يدافع
ياك الكثير ما فيهم نفع
مطعونين في الدار وما ضحينا بالعمر
ياك خراوا القبر
بنادم فالزنقة دار الحمام رتاح
الخوف والقهر عليه قاضي
في الاعماق الفوضى ومن الفوق يبان البحر هادي
الحق والباطل هنا
شاهد يزور العمى والحاكم ما يدوق المعنى
ويا بنادم دار الصابون ماشي جفنة
الطاميلة سخون رد اللقمة
يكفانا اللي حنا فيه
يكفى يكفى كفاية الجوع وما قاسينا
يكفى يكفى كلشي ديالنا وحنا ماليه
وقف الموكب اللي غادي بينا وحلو علينا الباب
مازال ما وصلنا
ولكن لي بغا يقضي حاجتو يقدر ينزل
هبطنا كاملين مشى معايا كارديان وجوج عصا كرية هازين عليا سلاحهم
حسيت براسي بحال شي كلب فرض علي مولاه ينزل يقضي حاجتو
مي خواتاتي ودوك جوج المنحوسات لي معانا
كانوا تيقضيو حاجتهم مورا واحد
واحد الغطا هازينو جوج عساكريا عاطينهم بالدار
هادشي شعل فيه العافية من الداخل ما حملتش هادشي المدلع هادي
النبولة عندي كانت غادا تفرقع بقوة ما بقى البول محصور فيها
فاش جيت نشهر ولا خرج داكشي بحال المدفع
الرملة لي بلت فيها رغوات
لي خلاني نبدا نتخايل شي مناظر فشكال
رجعونا فحالنا وشدينا عاود الطريق
مورا ربعطاشر ساعة
لقينا راسنا فتامات ا ختي
بعيدة على ورزازات بخمسة وتلاتين كيلومتر
واقفين قدام واحد الشياطة من القصر وتجي حد كان تابع للكلاوي
دخلونا لواحد الدار لاصقة تما فيها جوج طبقات
لتحت كهف من التراب درناه كوزينة
الفوق كاين جوج بيوت كنعسو فيها حنا بتسعود
فواحد القنيتة كاينة الطواليط
باش من طواليط
حفرة معفنة جوج ميترو على جوج
حياة وطعام الشقين
معلقين فيها مراية مهرسة وشبعانة وسخ
القوادس ما كاينينش
داكشي اللي قضيتيه كيدفق مورا الحيط على برا
فينما دورنا عينينا كنلقاو العفن
الدنيا مشقلبة وماتصلاح لبنادم في المعيشة
لي دايز من برا عمرو يشك بلي فهاد الخربة
بل يوحي الناس لحمو ودم بحالو
مكاين لا ضو لا ما
واش هادو باغين يدفنونا حيين ولا كيفاش
عشنا على الضو ديال الشموع
اما الما كانوا كيجيبوه لينا المرود وكنعمرو بيه واحد الشاريج
مي قدرات تصاوب واحد الخيمة من القصب والحبال
غطاتها بواحد البلاستيكة
وقادات لينا حمام كنسخنو فيه عظامنا
كتشد شي حجر كتحميه وديروه فالسطيلة الداخل د الخيمة
مبخرة القضية مزيان
كالعادة بالنسبة لينا انجاز مالو متيل
الأثاث اللي كان عندنا
محدود داكشي قليل
ولكن كنا كنعرفو كيف ندبرو شغلنا بداكشي لي كان كسابو
كلها كيحاول يدير ديالو
قدرنا نصاوبو طويبلات صغار من الصنادق ديال كوكا
درنا شي ديكورات فالحياوط لعل وعسى يزرعو شوية دالروح فهاد القبر الملعون
الحياة فقلب الصحرا كتهلك بنادم
جا الصيف يفرعك جا البرد يفرقعك
داخل بلا وحتى الشبكة خاوية مين ما تاروها دخل عليك
ولكن واخا هكاك حاولنا نضمو ريوسنا
بقينا متبعين نفس ديال القراية
وهاد القضية كانت كتسالي مع مي
مكرهاتش كون كنا نقدرو ندوزو بعدا غير الامتحانات
اللي في المحابسية ديال الحق العام
ولكن شنو عند واحد دايرينو تحت الصباط ومسقفين عليه ما يدير
جوج ديال الناس ما جبدتهمش بزاف وهادي هي وقيتهم
حليمة وعاشورا هاد الجوج ديال السيدات كانوا ديما فجنبنا
اخلاص في القمة ديال القمم ديالو
عطاوه درس لكل واحد قلب علينا وجهو
كاع دوك لي كانوا ضايرين بنا ودابا يقدرو ينطقو حتى سمياتنا
كانت هادي غير
البداية فطريق ضحاو معانا فيها تجوج سيدات بعمرهم
اللي سمعني كنعاود الحدات غادي يقول مع راسو بلي
حنا الكبار كان عندنا الفضل على الصغار
وبلي الميزة ديال العمر والتجربة كتخلينا نقدرو نوقفو حسكة قدام بحال هاد
المصايب هادو ولكن راه العكس اللي كان
ضعاف فينا بسنين عمرهم القليلة
وصحتهم العليلة هوما اللي كانوا مطلعين البارة كتر من الكبار اللي كانوا فجنبهم
من بيناتهم مريم
كانت مريضة بالصرع
محرومة من الطبيب
كتعاني بزاف والدم ديما دايز منا
وهاكاك مشات مع الجماعة بلاما طيح يديها ولا تشكى
نبداو بواحد كنشاركوه كاملين
وهادشي كيزيد يعظم من المحنة اللي بيناتنا
حياتنا ولات غادة كيف الماكينة
الملل والعيا من زهري كنت من نفس انا وملكة
كنا قراب لبعضياتنا مفاهمين مكنتفارقوش
كنت كنحاول فوقما
تبدا الكآبة ويطيح المورال
نحيد الضحكة فوجه فاميلتي من جديد
مراكلون ومرة كنعاودو لهم القصص والنكات
ولكن الى بغيت نسالي معاهم
كانلبس حوايجهم وكانقلد لهم النسا
هنا كيتفرقعو بالضحك حتى كيطيحو دموعهم
مدة كاملة لي كنا محبوسين
كنا عاطيين لكل واحد فينا دور كيلعبو
تا واحد ما كينقص من القيمة ديال لاخرين
واجهنا العواقب د المصايب بصفوف ما فيها شقة
الفقر لي عندنا في الماديات خلى عندنا تحرك ما تبقاش راكضة
المواهب المطمورة بدات كتبان
وكون ما الظروف محال كاع واش تخرج من قاع التراب
مي طيحات شي دمعات نهار درنا ليها كادو فعيد ميلادها
رسمنا لها في الحيط شي لعيبة فيهم من واحد قديمة
زيد عليها واحد المسرحية درناها على قبلها
ما خلينا فيها لا ديكور لا طقس من الطقوس
تا من دوك التلاتة الضربات ديال البداية درناهم
جا واحد النهار لي طرا فيه حدات هرس لينا الروتين د الحبس
عبد اللطيف لقى واحد الفرخ ديال الحمام مجروح وريشو منتوف
دخلوه وداروه فواحد وتهلاو فيه
كان هادا هو صاحبنا الجديد
طلقنا عليه السمية ديال زوروه حيت ريتو رمادي قاتم
ربينا حتى كبر
ولى كيجيب لينا الحمام التال لهنا
عمرو علينا الدنيا ولات بيناتنا واحد العلاقة فشكال
نقدر يجيك هادشي بسيط لكنتي حر ما دازت عليك خنقة
اما هنا كل ديطاي كيلعب دور كبير في حياتنا
باش درت سبعطاشر عام بديت كنحس براسي
محروم من شي ولد يكون معايا
بديت كنبعد على مي وخواتاتي باش نبقى بوحدي
كنبقى غارق فشي تخربيق كيطيح لي فدماغي ما كيتقاضاش
بقيت ليالي كاملة حاط جبهتي على القطبان د الحديد د الشراجمة وكنفكر
كنهز عيني للسما وكنخمم
الرياح كتسوطلي على جبهتي كنقمقم
شنو كيديرو صحابي دابا فهاد اللحظة لي انا فيها كنتأمل
مرمي بين الحيوط كانتحسر
نخلي ذاكرتي حية وبديت كنتعلم
كنجبد من حداتها كنكلاصيو كنستف
اغلى منها ما عندي
هي انا وأنا هي
لا توفات مشيت فيها
باش نصوفي راسي خاص نتريني بيها
نبقى كنشوف الأمل في الأيام الماجية واخا غير بحلمة
هاد لي كنت كندير بالليل كانت كتعطيني واحد مزيانة
قهرت دوك النجوم لي فسما بالهضرة
عاودت لها على سراري محنتي داكشي لي كنتمنى
الصمت كان قاطع لدرجة انه كان تيكلمني
من شوية لشوية كنسمع شي
كيكحب ولا كيدندن
وكل ساعتين كنسمع خطواتهم على جناب الصور غادا وكاتبعد
نسورفي فوق الفكار بلا ما نعرف فين غادا بيا
وهنا فاش تقدر تلوحك شي وحدة منهم لهاد السؤال
علاش ما نديرش شي خطة نقدرو نهربو بها من هنا
بديت كنشوف البلاصة اللي دايرة بينا وكندرسها مزيان
كنضرب على الكارديانات فوقاش كيتبادلو وفين كاينين التقابي
بان لي بلي نقدرو على هاد اللعبة
الكارديانات اللي مقابلينا عندهم واحد النقطة ديال الضعف
لاستغليناها رعداك هو الساروت ديال البلان
هاد النقطة ديال الضعف هي
الشوفة اللي كيشوفونا بها
دراوش داخلين سوق راسنا معكسين معاهم ما شافوا منا عيب
مرا ووليداتها ما عندهم ما يقدروا يديرو
وهادي هي النقطة اللي خصنا نلعبو عليها ونغفلوهم
مكنضنش بلي شي واحد منهم غادي يكون كيتسناها ولا فكر فيها شي نهار
قلت لمي را
خصنا نهربو ماحد السمطة مرخوفة
وهادشي را مامضمونش
فأي نهار يقدرو يزوعوها ولا يفرقونا على بعضياتنا
ولكن مي مبغاتش
وبان ليها هادشي لي كنفكر فيه بحال الى غادي نعطيهم سيف باش يقطعو لينا ريوسنا
قالت لي لا هربنا را غنبانو حنا لي غالطين
في الحقيقة حنا مدايرين حتى شي ذنب
هادشي خلاني نتصادع مع مي شحال من مرة
كانت ملكة هي لي كتحاول دخل ما بيناتنا بخيط بيض فلول
ولكن فاش قتانعات تا هي بالفكرة ديالي
ولينا كنتحاماو انا وياها على مي
ولكن مزعزعنا فهاد تا لعبة وما صورنا منها والو
واحد الليلة شاد الستون فالشار يجمع حتى كنسمع شي خطوات لتحت
بلشي خيال داز ووقف تحت الشارة يا جماعة
شوية ضربات واحد الحجيرة حدايا
صدقت وجهي عصرتو مع دوك القطبان باش نقدر نشوف شنو كاين
وهي ضرب حجرة اخرى
وهاد المرة دازت بين القطبان ودخلتها لعندي
لقيت حجرة صغيرة مغلفة بوريقة
حليتها لقيت فيها هادشي
انا صديق خاصني ندوي معاك فشي حاجة مهمة
بالخف خديت وريقة وكتبت فيها
راه كاين واحد التيو قديم عندنا
الى كان الطول ديالو كافي راه غادي نجيبو
ندليه حتى يوصل ليك
الا بان ليك شي كارديان جاي غير ضرب جوج ضربات فالتيو غادي نطلعو
خلفت الميساج ديالي بحجرة ولحتو من الشريجمة
هادشي اللي جرى زرع فيا روح جديدة
تخربقت ما عرفت ما عندير
اول حاجة طاحت لي في بالي نفيق الفاميلة ونقول لهم شنو جاري
ولكن ما درتهاش
هبطت حفيان بكنضورتي البيضة باش نجيب التيو
يشوفني شي حد نتغالط ليه مع شي جن خارج من شي فيلم
لقيت التيو صفر وفيه التقابي
لونو فرشاوي يضرب شي حد على الحيط يبان ليه من بعيد
حاولت نسد فتقابيه لي قدرت بالبلاستيك
ولويت عليه واحد الجلدة كحلة باش تستر ديك الصفورية من الفرشة
دليتو من الشراجم وحطيت طرفو على ودني وبقيت كنتسنى
شوية تحركليه فايديه عرفت خونا كاين لتحت
قاليا اسمعني سميتي حدو
من شحال هادي وانا كنحاول نتواصل معاك
كنت كنتمنى نكون
من الفرقة اللي كدخل ليكم الما ولكن
ما جانيش التعيين
مبغيتش نطلبها منهم لا يشكو فيا
واش كتعقل على
الزيارة ديال مراكش في الف وتسعمية وسبعين
ديك الوقت كنا مكلفين باش نحميوكم
كنتي كتجي تريح معانا ودوزنا وقيتة زوينة
ما بقى فينا الحال لهادشي لي جرا ليكم
تقدرو تعولو عليا باش نعاونكم
يلاه قلت ليه
شكرا على هادشي كامل هو يضرب جوج ضربات على التيو
عرفت القضية حامضة وانا نجرو بالخف
دازو الكارديانات يديرو الكونترول ويغبر حدو
بقيت مريح كنتسنى حتى يعاودو يمشيو
باش زادو فحالهم ضربات حجرة فالقطبان د الحديد
هبط تيو وقال ليه حدو
را خصني نهضر مع الوالدة ديالك
عندي شي هضرة ضروري خصني نقولها ليها
قلت ليه قولي شنو كاين وغادي نوصلها ليها
قال لي خديت عهد على راسي باش نقولها ليها مني ليا
ويلا بغيتي تكون حاضر ما عنديش مشكل
تافقت انا وحدو باش المرة الماجية ندويو من بلاصة خرا حيت هنا كاين الريسك طالع
قلت ليه راه كاينة واحد البنيقة من اللور
لا دخلتي منها غادي تلقى راسك مورا السور ديال الكوزينة عندنا
تما راه كاينة واحد التقبة في الحيط تقدر دوز الصوت
قال لي غادي نحاول
بدا وعد مني
وكيفما كان الحال راه لابد ما ندوي مع الوالدة ديالك
مشى خونا وتكيت ففراشي
وكنت عارف بلي النعاس غادي يحلف لا دار بيا هاد الليلة
هادشي اللي جرى ماشي ساهلة
بقيت غير حال عيني وكنتسنى فمي فوقاش غتفيق
باش نعاود ليها كاع داكشي لي طرا
فقط الجماعة صبحت عليهم بهاد الخبار
كلشي تبوستا مزيان ورشقات ليه
واخا تاحد فينا معارف كاع شنو هاد الخبار لي كتسنانا
من مور الظهر نزلات علينا رعدة مكناش عوالين عليها
مقايلين ففراشنا حتى طلع عبد اللطيف وسكينة كيتجاراو
قال لنا راه ها هما وصلوا
شكون هادو ما عرفناش
بدينا كنسمعو فالتقرقيب دالسوارت مورا الباب مخلط بصواط الناس
بالخف خبينا داكشي لي نقدرو نخبيوه
فاش جينا نشوفو لقينا السيد لي مسؤول علينا جا ودانا حيتاش حيدوه من المنصب ديالو
قالينا سمحولي نفد الأوامر لي تعطاتلي
غادي نفتشو بيوتكم ونحسبو واش كلشي موجود
باش تسالا كلشي قال
داك المسؤول الوالدة
غير عولو على خايب جاي في اليامات الماجية
را عينو واحد السيد غادي يولي مسؤول عليكم
وراه ظروفكم غادا تكرفص مزيان
حاولوا الى قدرتو تخبيو راديو فشي كتوبة
هادي را اخر مرة غادي نشوفكم فيها
الله يعاونكم ودابا شنو هاد
المصيبة نزلات علينا
مش آآ لهاد الدرجة زهرنا مغسول فالبول دلكلاب ولا كيفاش
مع هادشي اللي حنا فيه حتى كتجي
اخبار كتريب لينا كاع داكشي لي بنينا
حياتنا دايرة كيف
شي عرجة كل مرة كتزيد فخلخال متقل
نخليكم تخايلو السيناريوهات اللي غادي يعوم فيهم
دماغكم فاش كتوصلك خبار بحال هادي
نهار ربعة وعشرين فبراير الف وتسعمية وربعة وسبعين
تقلبات حياتنا صفاها على على
غادي نخليوها هنا باش
سيمانة الماجية نبداو من هاد الروينة
هذا ما كان اخوتي
تهلاو      آآ
