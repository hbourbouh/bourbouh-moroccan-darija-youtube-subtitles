العقل صارح. فوسط بير مظلم بلا قاعدة
مقبور حي صلاش ميت على حساب الريف لي واخد لي واقع الخلاص لي دار
الساعة عاوتاني تعياو ما ترمش النم لا داز الوقت الهم عليك نازل النهار ما طالع
الشكوى تاحد ما سامع
فاش كيصيف للحكم كيبدا الماتش من
ولكن باش تعطل ديال
خاصنا نرجعو شوية لور
وبالضبط للمدرسة دأهر مومو العسكرية
علاش غادي نرجعو تال هنا
حيت هنا فين تلقيت التكوين ديالي
تحت الادارة ديال ضباط فرنساويين لي
دوزي الحرب ديال بصح
التكوين كان قاصح
ولكن كدي ما يفيدك
دازو شحال دالناس كانوا فالرصد دالإدارة ديال المدرسة
حتى الماي الف وتسعمية وتمنية وستين
فاش تعطات الادارة د المدرسة لمحمد عبابو
بزاف دالناس غادي يسمعو مدير ديال مدرسة عسكرية
غادي طيح ليهم فبالهم بلي العمر ديالهم مغاديش يكون طايح على خمسين عام
ولا ايلا تفوبرتي شوية تقدر طيحو حتى للربعين
لي فكرها كارهاه
قورتك ما ضرباتش غير في البار
راك فزعتيها عند مول الصوصيط لي حدا باب التيران
عبابو كانت عندو غير تلاتة وتلاتين عام
اصله ريفي من جوايه تازة
قصير وطبعو غالبة عليه العصبية
حاكم المدرسة بإيد ديال الحديد
شد البوسطة بدل كلشي
نبني بروكرامات زاد المؤطرين وحتى الطلبة
في ظرف اربع شهور
ولات عندنا مدرسة بشكل جديد
كان كلشي كيخاف منو
وعزيز عليه في نفس الوقت حتى من الناس لي فوقو في
الناس اللي كانوا كينافسوه هوما اللي ما كيحملوش
الشعبية ديالو وسط الجيش خلقات ليه بزاف ديال العداوات مع ريوسها صحاح
المدرسة د اه رمومو بعيدة على فاس بشي سبعين كيلومتر
جات في التحت ديال واحد الجبل تيقولو ليه بويبلان
البرد هنا فريكو فراع
وفي الصيف الخنقة لدرجة انك كتحس بالتقابي د نيفك
بحال الى صغار
بالكشيفة باش كتنفس
دوزت سنين هنا بلا ما نقول تا
كنت كنلقى راحتي فهاد البلاصة
جات معزولة على العالم
مكاين لا صداع لا تبرزيط
عبابو كان تيقنط هنا
حيت ما كاين ما يدار
داكشي علاش كيهبط لفاس ولا لمكناس باش ينشط مع راساتو
وواخا كان مزوج وعندو ربعة دالولاد
كان مصاحب مع ربعة دخياتي
كانوا تيجيو عندو تال المدرسة الا كان عندو ما يدار
هادو غير رسميات
خلينا من اللقطات هنا ولا ايه
وواخا يكون مقصر بالليل
الغد ليه تلقاه على النبوري فايق
عاصرة على ولا شوف شنو المعمول فداك النهار
في الخدمة كان عندو غير اغراس اغراس
داكشي علاش كانوا كيخافو منو الناس
حيت الى زبلتيها وميعقلش عليك
ولكن كيحتارمو حيت السيد كينضي الشغل
وعندو ما يقول
المدرسة ولى كيتضرب بها المتل
وهادشي بالسباب ديالو
كل مرة كان تيجيب الجديد
كيتشانسبيرا من فرنسا ميريكان وحتى دول اخرين
وكيصاوب شي حاجة اللي تقدر تهز بالنيفو د المدرسة
هادشي كان خاصو فلوس صحيحة
وداكشي اللي كان كيجي فحق المدرسة مكانش كافي
وفاش كيتلاقاو هاد جوج ديال العوامل
مع واحد خينا بحال عبابو
اللي يقدر يدوز فأي واحد
باش يوصل الهدف ديالو
كترون الدعوة شنو ولا كيدير
كيجمع فريقة فيها العصاكرية وشي ضباط
وكيهبطو يكريسيو بالليل
كيدوزو فأي حاجة حتاجوها
مواد ديال البني فشي ديال الدولة
بوطويات الخشب الماتريال
حتى الياجور والرملة من عند الناس
بنادم عيا ما يحط فالشكا
ولكن مكاين لي يديها فيك
حيت عبابو كان عندو ديالو
والجنرالات كانوا فصفو
ديما مقصرين معاه
وبالمشوي والشيخات تقدر تغري شحال من واحد منهم
بابوه كان ذكي
فيه تشيطين كان يقدر يرشي اي واحد
ايلا مشات تا طاح ليه عل الدبرة
وهاد الخواض لي كيدير
بدا كيزيد ليه في العداوات
مع ولاد الفوج ديالو
فلول بدا مزيان خدمة ستريكت
ومن بعد ولى كيخلوض وتوسخات السمعة ديالو بهاد الفعايل
حيت معرفتش فين كاين الخير
واش فكيف كان ولا كيف ولا بدا كيطيح فالتخاور
هما هاد البلان الا طريف من داكشي لي قال سقراط علاه تكون زوينة
باش تكون زوين خصك تعرف اه الخير فين كاين
الا معرفتيش فين
را غادي فشي حفرة
المهم عبابو مبقاش مسوق بزاف للمدرسة
وبانت فيه بلي مشغول بشي بلان
بزاف ديال الهضرة بدات كدور
كاين لي قال بلي كيوجد باش يدخل للمدرسة الحربية
كاين لي قال بلي يمكن غادي يعينو الملك عامل على تازة
ولا مدير عام ديال الأمن الوطني
تيقتاد الهضرة حيت درت باش نتحول للرباط
وقال لي غير اصبر شوية
تا اش كان ناوي يديني معاه فاش ياخد البوسط الجديد
بزاف اللي كانوا كيتسناوه يزيد فحالو
ولكن بقا تما بات نبت
جاه عيد العرش ديال الف وتسعمية وواحد وسبعين
عبابو عندو ستة وتلاتين عام
فهاد النهار جاتو الترقية ولا
الحفلة اللي دار
اللي حضر لها كيدي ما يعاود
الشيخات حضروا فيها
خمسين خروف اللي تدبح
والدجاج غير مشتت
الطواجن على الشكل والنواع
طاسا العواصر المونادا الحلاوي
دازو شي يامات او نضمات الملحقة لي تابعة للمدرسة ف صفرو واحد آآ الحفيلة صغيرة
حضر ليها عبابو
فاش خطب عليهم قاليهم
بلي المستقبل غادي يكون زوين بزاف
هادشي اللي قال
فتح باب كبير ديال التأويلات
كل كيلوح سطيلة
حيت سميتو عربية قال للدراري بلي
داكشي اللي قال عبابو
راه فشكال ويمكن كيوجد النقيلة
ولكن بقاو مطلعينها عليه
حيت صعيب تيق هاد الهضرة
وباب كان تيبان ملكي كتر من الملك
كان ممتل ممنوش جوج
متقدرش تعرفو شنو مخبي وعلاياش ناوي
انا طاح لي داكشي لي غادي يوقع من بعد
فبالي عام على هادشي لي عاودت ليكم
نهار جا عندي القبطان العنبوري وقال لي
سمعها الرايس ما بقى والو وغادي نتفارقو خويا
راه درت باش يصيفطوني لبلاصة اخرى
قلت ليه راه غادي يكع عليك عبابو
الى طلبتي الانتقال راه بحال الى سبيتيه
قال لي يطرا لي بغا يطرا
يزوعوني للصحرا وما نبقاش تحت هاد خينة
بحال هاد الماركة راه تسنى منو اي حاجة
وانا ما قادش على الريسك
الخدمة مع اعبابو بحال الى لاعب
سوى طلع ها وحدة
ولا تهبط للقاع بمرة
كنت متافق معاه فهادشي لي دار
غير الفرق بيني وبينو
وانا تيعجبني نريسكي
صيفطو لعنبوري للرشيدية
وانا قبروني مورا تلت سنين بعيد عليه بشي ستين كيلومتر
نرجعو لعبابو فمارس
الف وتسعمية وواحد وسبعين
زاد النغزة في ديال
باش نكملو التداريب قبل ما يسالي شهر خمسة
نهار جوج ماي
قالينا بلي المدرسة غادي تشارك فشي مناورة
بالمناسبة ديال الذكرى د الإنشاء د القوات المسلحة
لي كتجيب ربعطاش ماي
هاد النهار كان كلشي موجود باش شدو الطريق للحاجب مع الجوج دالصباح
شوية يدخل للقبطان من الكبير
قال لينا بلي العملية تلغات
ما دينا ما جبنا
واخا ما فهمنا والو
نسينا هادشي ولكن
شي ناسي وشي ما ناسي
وهنا كنهضر على عبابو
لي بقا مسكون بهاد العملية لي تلغات
كنا على بونت
ونديرو انقلاب فداك النهار بلا ما يكون فخبارنا ما يتعاود
مزيدين خطوة للقدام تايقين في الكولونيل اللي ما يمكنش يقلب الطابلة شي نهار
شي ما عرفنا حتى لمن بعد في المحكمة العسكرية في قنيطرة
ما كاين مقود من تلعب بناس كتسيرهم
تايقين فيك وعارفين بلي مايمكنش تخرج عليهم
ولكن نتا كدوز عليهم باش توصل لداكشي لي بغيتي
الراس اللي خطط لهاد المؤامرة
هو الجنرال المدبوح
رئيسة الأركان وراجل كيتيق فيه الملك
الثقة اللي كان كيحضاو بها لا درناها في الميزان دالجرح والتعديل
هادا يطلع من التوقات
البلان لي كان غيدار هو غيتنصب فخ الموكب الملكي فطريق الحاجب
هاد البلاصة اختارها عبابو وخوه
بان ليهم بلي هاد لكوان مزيان باش تنجح فيه عملية من هاد النوع
والحال ان شي لعيبة تبدلات في البروتوكول دالموكب الملكي
هي لي خلات صحاب البلان الشغل
الجنرال المذبوح هو لي كان كيتكلف فاش كيديبلاصا الملك
ولكن هاد المرة
الملك طلب من المدبوح باش اه يدير جوج ديال لاكوبطيرات فالقدام د الموكب
باش يضربو من بعيد
على اي حاجة كاينة في الطريق
المدبوح ما عليه الا ينفد
وهاد القضية هي لي رونات ليه لبلان
تلقاه قال مع راسو هاد المرة ندوزوها بجغيمة د الما
را مازال الفرص جايين
دور التيليفون لعبابو وحبسوه كلشي
وباش ما يشكك تا حد ولا يكون عندنا وقت نفكرو
صيفطونا لصفر باش نترينيو
ولا  الخير بس الى عيونو
اللهم نعرف وخا كاع يكون عندنا الوقت نفكرو
را ما تقدرش تنطق بحرف واحد قدام عبابو
السيد كانت عندو سلطة مفرقعة
تقدر تخرج على حياتك الى قلتي شي حاجة بحال هاد المواقف
كيفما تيقولو الناس
شكون هادا اللي يقدر يقول السبع
امك خانز ما علينا
مورا هادشي مشى عبابو للحاجب
وداز قدام الملك فالراس ديال الفرقة الاستعراضية ديال المدرسة
وقف قدام الملك
وضرب ليه تحية
رد عليه الملك بتحية وتبسيمة
لا صورتي هاد اللقطة
درتي ليها كادر وعلقتيها فأي بلاصة
لي شافها غادي يدير تأويل عندو علاقة بقمة الإخلاص
ولكن شكون هذا لي يقدر يعرف ما هز بنادم فقلبو
ويجبد ما دافن فدماغو
تا حد المهم
داز البلان اللول فاش الما مافيهش
مشات ايام وجات وحدة اخرى
نهار تسعة فشهر سبعة
النفس العامة واحد وسبعين
بدات كدور الخبار بلي
غادي تكون عندنا شي مناورة في بنسليمان
فيها تمنية وربعين ساعة
بدات تفراق ديال الناس لي مشاركين
وفي العشية بداو كيتقادو الكوماندويات
كوماندو هو فريقها تيكون فيها شي ربعة وربعين طالب من
فالراس ديالها تيكون ضابط
كينوب عليه ضابط الصف
خمسة وعشرين كوموندو لي دارو
زيد عليهم الفرقة الخاصة هي لي كتكون للقدام
باش تقادو الفريقات
تفرقات المونة كل واحد جاتو الماكلة د يومين فحقو
العشية كاملة والمدرسة فيها الروات
جري هنا وجري لهيه
حتى للستة عاد تصافو الكاميوات مع الكوموندويات في الساحة
هاد الروينة لي كانت هاد النهار
لي ماموالفاش كاتكون في المدرسة
خلات الطبيب قال لواحد القبطان غير بالضحك
قوليها جانب حالة كتوجدو لشي انقلاب
قاليه القبطان لا
البلاد هانية ما كاين صداعات
بزاف غادي يقولوا ايوا ها هو قالها
وعلاش مارستوش البال
دابا المشكلة هي
صعيب تعرف شنو يقدر يوقع
داكشي علاش حتى كيوقع شي بلان
عاد كنرجعو السينجا اللور ونشوفو الاحتمالات لي تقالو
وداك لي جاب التقميرة لاصقة
هو لي كيشعل عليه البروجيكتور
مدكة لي قمرو ما جابوهاش
مكيتجبدوش في الهضرة
لي خاص بنادم يعرف
ان الاحتمالات كانت مفتوحة على اي حاجة
ويلا قمرتي على الإنقلاب غادي يضحكو عليك
حيت جبتي شي حاجة من
المهم وصلات ديك الستة ونص د العشية
جا الكولونيل عبابو من فاس
ومعاه خوه الكبير لي تا هو كولونيل جاي
سميتو محمد باش تا حد ميدوخ هنا را الكولونيل ديالنا سميتو محمد
وخوه محمد دوز عبابو الفراقي قدام خوه
شافوهم واش واجدين ناضين
موراها دار اجتماع في القاعة الشرفية
هضر فيه خوه
والضباط السامعين كاملين
خدا الكولونيل لعبابو الكلمة وشكرنا على لي كنديرو والخدمة لي كنتقنو
موراها قالينا راكم كتعرفو بلي كنحتارمكم كاملين
وكنتيق فيكم وما نقدرش ننسى بلي كتقدروني حتى نتوما وكتحترموني
غادي تنظم مناورة فيها تمنية وربعين ساعة فبنسليمان
راه البريكاد هي اللي كدير هاد التمرين
ولكن تقاتلت معهم باش نخلي المدرسة ديالنا
هي لي تكلف بهاد العملية
قنعتوهم بلي مدرستنا هي احسن اختيار
باش تنجح هاد المهمة
كنتمنى كلشي يكون فنهارو
ولي مريض ولا حاس براسو ماشي تا لتما
غير يقولها لي وانا غادي نعفيه بالخاطر
ما نهزت فقلبي من جيهتو حتى بغينا
عندكم شي اسئلة
واحد السقيل اه
خيم على بنادم
خلا الكولونيل كيضرب علينا
الشوفات ديالو كيخليوك تحس بحال الى كيقرا ليك فالأفكار ديالك
اللي تلاقاو عينيه مع عينو كيهبطو من لرض
يغض البصر تا حد ما قدر يسول
بنادم تسمر فبلاصتو
هزيت صبعي شافني وهو يسولني كيضحك
شداكشي الرئيس بغيتي طلب شي حاجة
قلت ليه  قرطفت ليه
قلت ليه بغيت نعرف ديال المهمة
وشنو الموضوع الى كان ممكن
غادي يكون حسن الى عرفنا هادشي قبل مانكونو تما
قال لي انا براسي ما عرفتش
وراني معارفش كتر من داكشي لي نتوما كتعرفو
حيت القضية بين جنرالات
غادي تشدو الطريق من هنا تال الرباط
وتما راه غادي تكون القيادة عليا غادي تشرح ليكم ديالكم
مع الجوج دالصباع غادي نشدو الطريق
تفضلوا خرجنا من القاعة مشينا
بابو خوه مشاو لمكناس
في البيفات كل كيقول هضرة
باش تا تكون العملية مضبة كيكتر القيل والقال
اللي عندو مترعة راه كيبقى غير طالقها علينا تما
السبت عشرة يوليو يوصل
الف وتسعمية او واحد او سبعين
خرجنا من المدرسة وشدينا الطريق للرباط مع الربعة د الصباح
حلزونية غاديين حتى وصلنا لبوقنادل
قينو الكولونيل لعبابو ضارب قاميجة فيها جردات الورد
سروال طوب دالموضة اللي خارجة داك الوقت
معاه خوه الكبير
والقيادة لي قال لينا عليها البارح
كلشي ضارب حطات
كاين الكولونيل القادري
الكوماندارات منور بريكي ميهلش مالطي زد عليهم ضابط في البوليس سميتو فتوحي
كان حاضر معاهم خو عبابو الصغير
عبد العزيز ومزيانك النسيب الجنرال المذبوح
ليه تلف وسط هاد السمية تيعقل غير على عبابو
او المدبوح را هما لي دار عليهم الفيلم
عيط الكولونيل لعبابو على الريوسة ديال الكوموندويات
حتى على الفرقة الخاصة
بدا كيخطب علينا
المهمة ديالكم هي تحاصروا جوج ديال البنايات في الصخيرات
دخلو ليها شي انقلابيين
الأجانب خرجوهم وطلعوهم في الكاميوات
ما تخليو تا حد يفلت
ولي بغا يهرب
تيريو فيه خدا واحد العود وبدا كيرتم لينا فلرض
شرح لينا بلي هو غادي يكون فراس ديال لول
لي غادي يدخل من جهة الجنوب
وخوه محمد غادي يكون فالراس ديال التاني
لي غادي يدخل من جهة الشمال
قال لينا راه كاين وحدات عسكرية اخرى
غادي دخل فبلايص مختلفة
نتوما راكم عصاكرية
والمفروض فيكم تفهموا
عطيو باش السلاحا تشارجا
خصكم تكونوا واجدين للحرب
تفضلوا مشينا كلا كيشوف الدراري لي مكلف بهم
باش السلاح يكون منضي
قيادة ضربو لبسات د الميليتير
اودي اشمن قيادة
كان صحاب لي واش نيت شي قيادة ديال بصح
ساعة طلع داكشي غير طريطة جرهم فيها عبابو
بلان وما فيه هو ان بابو داز للرباط في الصباح
وعرض على هادو باش يشوفو شي ارض شراها بثمن رخيص
الغلطة اللي داروها هاد خوتنا هي قبلوا العراضة
فاش دخلوا للغابة
هبطو من الطونوبيلات وبدا عبابو الكلام
سمحو ليا الخوت
ولكن راه كان ضروري نكدب عليكم باش نجيبكم لهنا
يوم عيد ميلاد دين الملك
والشخصيات المهمة كاملة
حاضرة في القصر ديال الصخيرات
وباش نستغل هاد الفرصة د الغفلة
قررت انا والجنرال المذبوح
نديرو نقيلا راه كنتسنى رجالي غادي يجيو فأي لحظة
وراه ربعين كاميو هازين كتر من الف عسكري. مدرب مزيان وشبعانين سلاحات
راه وجدت كلشي مع الجنرال
والقضية مضمونة نقاز الكولونيل القادري قال ليه باين ليه نتا غير كتريغل
انقلاب راه خص بنادم يوجد ليه يصحاب ليك اا خارج تصيد قنية ولا
كيفما كان الحال انا ممتافقش معاك
سير دير انقلاب ديالك بوحدك انا غادي نبقى هنا
عبابو متسناش شي حد يزيد هدرة اخرى
جبد الفردي ديالو
وبلغوات قاليهم كلكم غتمشيو معايا صحة
ولي مبغاش غادي نشوت يدير مو
لقاو راسهم بين
المهراز وايدو ما عندك كيف دير تسلت
من واحد يقدر يدوز فيك بدم بارد
باش يوصل لداكشي لي باغي
شدينا عاود الطريق
دزنا من وسط الرباط
وخدينا الطريق على جنب
جوندارم كانوا كيسرحو لينا الطريق ما فراسهم ما يتعاود
الجو كان طايب
بيضة تقليها فوق الشانطي
الروايض دالكاميوات كانوا تيخليو التراس فالزفت بقوة الحرارة اللي كانت
تا حد مارد لينا البال ما نعرف واش ما مسوقينش ولا شنو واقع
بدا كيبان لينا القصر ديال الصخيرات
الكروب اللول دخل من جهة
داز على التيران ديال الغولف
مشاو فالاتجاه ديال الباب الرئيسي دلقصر
الثاني وصل للباب د الشمال
قفو الكارديانات مخلاوهمش يدخلو
ولكن محمد عبابو
عطى للشيفور دلكاميو اللول
باش يفرع ديك السنسلة
ويدخلو قدام التهديدات ديال الكارديانات
لي بقاو غير داويين وتاحد فيهم ما حرك شي قرطاسة فداك السلاح
دخل الموكب ديالنا وغادي كيغرق في القصر
دايزين على حتى وصلنا
وقفنا حدا البحر
دوك لي دكيين شوية
فالشافو جوج قروبات دالعسكر جايين من جوج دالسوايع علقوا قبل ما تسد عليهم الدوارة
بدا بنادم كيجري
قال لي حفيان
ها اللي نصو عريان
تعالق فجميع الإتجاهات
المهم هو تبعد شحال ما قدرتي
في المقابل كاين ناس خرين واقفين كيتفرجو
تكوانساو فبلايصهم ما فاهمين والو
وكاين اللي بقا مقصر الكولف ولا كيشرب شي لعيبة كاع ما مسوق
فاش وقفوا الكاميوات ديال الكروب الثاني في واحد الساحة مرملة
دوك لي ساهين ف اللعب د الغولف ردو البال وهربو
منهم اللي مشى لجهة البحر يقلب على منين يسلت
وكاين اللي مشى لجهة الطريق كان هذا السبب باش مشات حياتهم كفتة
وكاين اللي بقا واقف حسكة
ومنهم الكولونيل نبارز
اللي قصد محمد عبابو فاش هبط من الجيب
وبدا كيغوت عليه مكشكش مزيان
قاليه عبابو شنو كدير ؟ تعرف راسك فين نتا
دير عقلك ترزن ونعل الشيطان را غادي تخرج على راسك بهادشي
جاوبو محمد وهاز عليه الميطراية
قاليه حيد من طريقي
ولا نقتلك راه مكنضحكش
زاد الكولونيل وباريز شي خطوات وهو يدير دراعو بحال شي صليب
بحال الى بغا يحمي القصار وبدا كيغوت
دير عقلك اعبابو را كنعرفو بعضياتنا مزيان
فكر فهادشي لي كدير
اما يوصلك للتاخر
قاليه عبابو بعد عليا
وعلى طريقي الى بغيتي تبقى عايش
لو باريز بقا عاصر عليه ما خلاهش يدوز
هنا في زعباب
مطراية على لتحتانية ديال لوباريز
تيرا فيه وجابوه لرض
موراها عطى لو ردر كلشي يهبطو من الكاميوات ويطلقو القرطاس
كانت عادي يا الضربة د البداية لي ردات من الطلبة انقلابيين
نقزو من الكاميوات وبداو كيتيريو وما عارفين حتى فين
المهم كيطبقو داكشي لي تعلمو خرج وبدا تيري وصافي
تقتلوا بزاف دالناس وتجرحوا بسبب القرطاس الطايش
لي طلقوه طلبة مزال فالعام اللول ديالهم
زيرو اكسبيريونس حتى من الدراري لي في العام الثالث
شداتهم الخلعة بقوة القرطاس والتشاير في كل جهة
الدراري تيسحاب ليهم نيت را غير شي تمرين على القتيلة هادا
كيتيريو على اي واحد كيهرب
ولا اي قنت شكوا فيه
الروينة والهاراج حتى من الصوت ديال الضباط لي كيغوتو عليهم باش يوقفو القرطاس
ما كيتسمعش فوسط التقنبيل والتقرطيس
لي مكيخليو تا صوتي على فوق الصوت ديالهم
كاين اللي تخشى تحت الكاميوات باش ما تجيش فيه شي قرطاسة بالغلط
الأغلبية منهم الى ماكانوش كلهم
معارفينش حتى فين هما
ولا علاياش جايين ؟
مكلخين ولكن منضبطين
هاكا كانوا الانقلابيين اللي كينفدو بلا ما يفكرو
كنت كنغوت على حر جهدي
باش يوقفو الطلبة هاد الروينة
وكنصيفطهم يسدو البلايص كاملين
ولي هارب يشدوه
شوية بان لي واحد تلاتة الدراري مقابلين مع البحر
او ساهين ما مسوقينش لشنو جاري
مشيت لعندهم وسولتهم شنو كاين ياك لاباس
جاوبني واحد منهم وقال لي
مول ليوطنو سمح لينا هادي اول مرة كنشوفو فيها البحر
وعجبنا لدرجة اننا نسينا المهمة ديالنا
واشوف دابا هاد التلاتة
كيف يقدرو يطيحو من فوق العرش ديال
العجب الضياف تيصحاب ليهم هادي غير شي قالب نكتة كاميرا خفية باش يخلعوهم
بقاو واقفين كيتفرجو فصحابهم كيتقزرو قدامهم
ما بداو فالتعالق حتى بان ليهم الدم كيطوش
كل كيضرب على راسو
سلت ما حدك باقي بصحتك لا تجيبها فيها
نرجعو لول اللي فالراس ديالو المدير ديال المدرسة محمد عبابو
كاين جهة الباب الرئيسي ديال القصر
عبابو جبد الفردي ديالو
وعطا باش دوك الجدارمية لي عند الباب
تحيدو ليهم السلاحات
ويلصقو بنادم مع لرض
وهنا فاش وقف فطريق عبابو
جدارمي هو لي في الراس ديال دوك لي حارصين الباب
قاليه من كولونيل
ممنوع الدخول بلا رخصة
جاوبوه عبابو قاليه
حيد من قدامي ولا نقتلك بحال الكلب
جبد داك جادارمي سلاحو
وقاليه لا كولونيل
مغاديش نخليك دخل وطلق قرطاسة جات في الدراع ليمن ديال عبابو
فلبلاصة رد عليه عبابو بقرطاسة جابو دودة لرض
هاد الفيلم لي وقع مع الدخلة
كان سباب باش ناضت قرطاس من هاد الجهة
الطلبة بداو كيتيريو على اي حاجة كتحرك
حتى من الطوموبيلات اللي غير مبلاصين ما سلموش من التشخشيخ
في الجنوب بداو الطلبة كيدخلو مع الكولونيل عبابو
وفي الشمال خوه عطى للعصاكريا باش يسدو المخارج كاملين
باش ميخليو تا حد يهرب
هاد جوج دلخوت جايين عوالين الى خزيت
تا حاجة ما توقف قدامهم
واحد قتل جدارمي
ولاخر بليسة كولونيل
فهاد النهار كانت الشمس الحارقة فاش كضرب في الزاج ديال الطوموبيلات
كتعكس ضو كيعمي في العينين
الحاجة لي برزطات الدراري وخلات الفوضى هي لي حاكماها
الكثافة د القرطاس خلا الحركة صعيبة على اي واحد
تقدر تغامر تجيبها فراسك وتقدر تبقى بلاصتك وتجي
قرطاسة تال عندك
بقا فيها الحال فاش
بان لي السفير ديال بلجيكا طايح للرض
مقتول بقرطاس دناس ما كيعرفوهش
ومتأكد بلي ماكانوش اصلا باغين يقتلوه
مولاي عبد الله خو الملك تا هو تجرح
وتا حد ما داها فيه
فهاد النهار اللي بنادم كامل جامعو هم واحد
مكاينش تمييز لا في مرتبة
في القرابة ولا في المنصب
كل واحد كان كيقول اه
راسي يا راسي
سيمانة الماجية انا في اخوتي
تهلاو
