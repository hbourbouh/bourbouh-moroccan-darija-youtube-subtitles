عادل امام اسطورة برضو مش حقيقي. عادل امام هو النجم الاوحد والاول في مصر. نعم
الاستاز عادل امام ده حاجة ما حصلتش قبل كده
من ديما كانت عندي فكرة انني ندير فيديو على هاد السيد
اليوما تيسرات الظروف
عادل امام اي كلمة فحقو غادا تكون قليلة
مفرقعة اللي مجبدة لسانوات
افلام ومسلسلات ومسرحيات
باش يتربع على العرش ديال الفن فالعالم العربي وشمال افريقيا
اليوم غادي نضربو طليلة على ديالو
نشعلو على اهم المراحل لي داز منها فحياتو
تا بعض الأعمال اللي بقات لاصقة فالتاريخ
مشينا      سبعطاش ماي الف وتسعمية وربعين
زاد عادل امام فحي السيدة عائشة في القاهرة
عند فاميلا على قد الحال
الكتاب ديال اشرف بايدس اللي كتب السيرة ديالو
يقول عادل امام
الطفولة ديالي كانت فقيرة وعادية
سكنا فبزاف ديال الأحياء الشعبية
لي كتحس فيها بالمعدن ديال الشعب
مناطق اللي فيها الجوامع والحركة والعراضات والجو ديال رمضان على طول العام
داك الجو الروحي هو اللي طاغي هنا على الدوام
من هنا ماشي غريب ان تربيتي تكون دينية
الوالد كان موظف من الدين حافظ القرآن وكيقراه ديما
هنا عشت الصغرايا بين الاهتمامات د الوالد
وبين الحياة الشعبية في الحومة وتفتح الوعي ديالي فهاد الجو
الدراري لي كنت كنعمر معاهم ما خلينا تا بلاصة في السيكتور
وهادشي خلاني نحضر لكاع الظواهر د الحياة في الحومة ونخليها مسجلة في ذاكرتي
وبطبيعة الحال عاوني هاد الراس هدا من بعد فاش بديت كنلعب الشخصيات
فاميلتي كانت فقيرة
ولا نقدرو نقولو قل من المتوسط
حنا في الأصل فلاحين من المنصورة
غير هو انا تزاديت في القاعة يا رب
ومن صغري عرفت بلي فيها ميلتي فقيرة ماديا
ولكن غنية بطموحاتها
المدرسة كنت برهوش كنطير
ما كنتش مكلخ ولكن كنت عفاريت
الوالد ديال عادل امام كان كيضربو على داك التبرهيش اللي كيدير
ولكن العصا مكانتش كتكر فيه بالمرة
المدرسة كاملة كانت تشكى منو
اي مصيبة كطرا فيها العيون كتشوف فيه والصبع كتشير ليه
واحد المرة لقاو الحيط ديال المدرسة طايح منو شي طريف
ناض المدير ما فكرش فيها جوج د المرات وجرا على عادل امام من المدرسة
والحاجة اللي صاوباتو هي انه فهاد النهار كان غايب
وكان حاضر مسخوط الوالدين كون لصقو ليه هاد المصيبة وخا ميكونش دايرها
الحاجة لي كان كيطير فيها عادل امام فهاد الوقيتة
ايلا كان كيقلد الأساتذة ديالو فاش كيخرجو من القسم
غير كيخرج البروف كينوض عادل امام قدام السبورة وكيلعب الشخصية ديالو
واحد النهار قلد عادل امام الأستاذ ديال الإنجليزية وهو يحصلو
الواعرة انه ما ضربو ما جرى عليه من القسم
بالعكس صفق ليه وقال ليه نتا ضروري خصك تبدا تمثل
كانت هادي اول مرة غادي يقتارح عليه شي حد الفكرة ديال التمتيل
وهو يشدها عادل امام ويدخلها لراسو
من هاد النهار ولا تيكاسي هو وصحابو وكيمشيو للسينما
بقوة الفراجة خدا قرار بينو وبين راسو
ملي غادي يولي ممتل
كيفاش غادي يوصل ليها ولا فوقاش مكيهموش
المهم القرار تخاد ورفعت الاقلام وجفت الصحف
بتعديل امام كيألف مسرحيات صغيرة
وكيمتلها لصحابو فالدريبة ولا المدرسة
تا ولى معروف وسطهم بلي راه مريض بشي حاجة سميتها التمثيل
من مور الثورة ديال ثلاثة وعشرين يوليوز الف وتسعمية واثنين وخمسون
الشعب المصري كله ولا مهتم بالسياسة
ملكية طاحت والضباط الأحرار ولاو باينين في الواجهة
عادل امام مكانش سيدنا
تا هو كان متأثر بالجو اللي طاغي فالبلاد
كان واحد النهار مريح فواحد القهيوة وهو يقوليه واحد خينا
شنو بان ليك تولي معانا فالتنضيم السري
عادل امام عجباتو الفكرة ودخل مع الحزب د العمال والفلاحين الشيوعي
الدري مازال يلاه عندو خمسطاشر عام
عندو تا علاقة لا بعمال ولا فلاحين ولا حتى الشيوعيين
داخلة جبهة وبسالة وصافي
نهار مشى لعندهم في اول اجتماع قال ليهم شنو الاسم الحركي اللي غادي تعطيوني
قالوا ليه نتا من اليوم غادي نوليو نعيطو ليك الرفيق عادل
عادل امام كان عوال على شي اسم حركي فشي شكل ما
عجبوش هاد اللقب هو يقلب عليهم
قالها اجي نمشي للطيار الاخر اللي كيحاربك النكالزة فالقناة
واليوم الإخوان مشى عندهم قالوا ليه مرحبا
غادي يخصك تقسم بالولاء والطاعة في المنشط والمكره وبلا نقاش
عادل امام مدخلاتش ليه للراس
كيفاش غادي ندير اي حاجة قالها لي الامير ديالكم
غتكون غالطة وما ناقشش من الفوق
بلي هادشي مامسلكوش قال اجي نكمل فثانوية حسن ليك
غير هو حتى هادي غادي يرقعها فيها
حيتاش تعرف على واحد من اخطر المساخط فداك الوقت
اللي هو سعيد صالح
داك التبرهيش اللي دار عادل امام بوحدو كوم
واللي دارو هو وسعيد صالحكم اخور
سعيد صالح براسو قاليهم واحد الخطرة بلي
انا وعادل امام كون مامشيناش للتمتيل
حنا غادي نمشيو للحبس مسوكرين
هنا عادل امام جابها فراسو وماجابش الثانوية العامة
واللي هي ديال الباك عندنا
سقط وهو يشدو باه فرشخوه كيفما كان كيديرليه يامات الزمان
جا العام اللي موراه وهو يسقط عاوتاني
ولكن باه ما قاسوش
قاليه مغاديش نقربليك غير هو نسى عليا هاد القراية راك مصالحش ليها
غادي نصيفطك تخدم فالمعمل ديال خالك وتشد الحرفة
سلمى تسقط عاوتاني وتخرج ليه للطريق
وكون ما دخلات متعة ديال
وقالت لبا هادشي لي معمرك غتحلم بيه
الولد غادي يكمل قرايتو واخا يدخل للمدرسة
معمر كان عادل امام غادي يكمل قرايتو
ويمكن كاعما كنا غادي نهضرو عليه اصلا
نضو فاميلتو قلبو لي على شي مدرسة كتقبل لي ساقطين عامين متابعين
قهوة في اسكندرية وتحولوا كاملين على ودو باش يلقى فين يقرا
فلخر نجح عادل امام بزز
معدل يلاه كفاه باش يدير كلية الزراعة
باش تهلا فك قلب على الفرقة ديال المسرح ودخل معاهم
ومن بين الناس اللي نفعوه في البداية ديالو
الرئيس ديال فرقة التمثيل زكي جمعة
من مور ما تخرج هاد زاكي جمعة ولا عادل امام هو الرئيس د الفرقة ديال التمثيل
تعرف الجامعة وكاين من الأساتذة اللي كانوا مآمنين بالموهبة ديالو
واحد النهار قال ليه واحد قدام الطلبة
سمعني اشنو غادي نقول ليك
انا كنطلبك قدام صحابك باش تخدم فالتمتيل او تخلي عليك الزراعة
حيت الى خدمتي فالزراعة ا ولدي غادي غا تخرج عليها
فاش جا العام د الف وتسعمية وتلاتة وستين عادل امام كان تيقلب على اي فرصة باش يمتل
كان مريح قدام المسرح ديال
ويتلاقى بالمديرة ديال المسرح
قالت ليها راه كاين واحد الدور كان غادي يديرو محمد عوض
المسرحية ديال انا وهو وهي
للفؤاد المهندس ولكن معجباتوش الخلصة ومشى
باش تبغي ديرو
عادل امام جاتو فرصة تال بين يديه
وكتسناو غادي يزقلا
الا لعب الدور ما عندي تا مشكل
لعب عادل امام الدور ديال داسوقي افاندي فالمسرحية وبدع فيه
نجح فيه وخلا بلاصتو عند الجمهور وخا دور كان صغير
تشوفو واحد المقطع كيعاود فيه عادل امام على هاد المسرحية لي بان فيها اول مرة
آآ مرة انا قاعد في المسرح لقيت واحدة مديرة مسرح قالت لي تيجي تعمل دور
في الرواية اسمها انا وهو وهي
قلت لها ما عنديش مانع
قلت لها دور ايه? قالت لي مش عارفة في دور ناقص كده دور بيقول وكيل محامي حاجة زي كده بيقول كلمتين في الفصل التاني
فدخلت في الاوضة بتاعة الصالة بتاعة البروفات
فلقيت آآ فؤاد المهندس وعبد المنعم مدبولي وبيعملوا رواية كانوا عاملين رواية قبل كده اسمها السكرتير الفني. ما كانش حد يعرفني خالص
اهلا وسهلا اهلا وسهلا بص ليه كده يا عم منعم مدبولي وفؤاد المهندس مش عارف مين كان سواق كده قال طب اتفضل بروفة هما كانوا عاملين بروفة بقالهم شهر بيعملوا بروفات
يدوب قلت كلمتين لقيتهم بيضحكوا قالوا خلاص اعملوا الدور
عملت الدور بعد عشرة ايام الافتتاح بتاعنا على الاوبرا لاول مرة بقى الاقي احتراف احتراف. اها. ناس كتير جدا
والاوبرا مليانة وآآ
كان في انا وهو انا وهو هي. اها
ده يعتبر يعني الميلاد الحقيقي للاحتراف يعني
فدخلت المسرح الناس ما عرفتش انا انا مين. فما حدش واخد باله
يا دوب اتكلمت كلمتين كان الادم لقيت الناس بتضحك
فالكلام هم هم يدوب كلمتين فانا الحقيقة صعبوا علي الناس اسيبهم كده من غير ما يضحكوا وصعبت علي روحي فلقيت رحت قايل كلام من عندي
لقيت كل ما اقول حاجة الاقي الناس تضحك اقول كلمة كده نلاقي الناس تضحك
رحت قايل قولي بها وانا بقول ومن يوميها وانا خارج بقى الناس سقفت لي الحقيقة
طبعا. اه ما سقفلوش ولا داخل سقفوا له ولا خارج
هاد المسرحية ردوها فيلم في الف وتسعمية وربعة وستين
وبات عادل امام قتانعة فلخر
بلي ولدو ما عاطيهاش غير للتبرهيش وفرح بيه
الدور اللي لعب عادل امام في الفيلم شكراتو ام كلثوم وجمال عبد الناصر
غير هو المنتجين من مراد الفيلم
ولاو كيعيطو لعادل امام غير باش يديرو هاد الدور ديال داسوقي
وهاد القضية را كتلقاوها تا هنا في المغرب
كينجح شي ممتل فشي دور مزيان
كيبقاو يعيطو ليه باش يدير نفس الدور تا كيحلبو كيدفنو ليه الكاريير ديالو
هادي الإمام فهاد النقطة كان جاري معاها مزيان
دكي وعارف شنو كيدير
خال فقر وقلة الشيء رفض كاع دوك العروض لي تقدمات ليه
الامام قال على هاد القضية بلي الا بقيت كندير الدور ديال داسوقي
غادي غنصدق حاصل فيه
الجمهور غادي ولف علي هاكا وما باقيش يقبلني في حتى شي دور
عادل امام خضار لا يسكب بقا مريح في الدار
لا شغل لا مشغلة والحزقة هي شعار المرحلة
تا نهار فالرجا مولانا وعيط ليه المخرج فاطمة عبد الوهاب
كيدير الدور في الفيلم ديال المدير الفني
الى في فريد شوقي البطولة
عادل امام سول المخرج قاليه واش باغيني نلعب الدور ديال داسوقي
جابو خونا لا معندو تا علاقة بيه
الفيلم دار بوم او بدا عادل امام الرحلة ديالو مع ادوار تانوية لسنين طويلة
ولكن كانت كتخلي الاثر ديالها عند الناس
درجة ان الكاتب الساخر محمود السعداني
قال في الكتاب ديالو المضحكون اللي خرج في الف وتسعمية وواحد وسبعين
بلاد الشباب لي طالعين دابا في الكوميديا
ابرز اشهر واحد فيهم هو عادل امام
نقدرو نقولو بلي اشهر عمل ديال عادل امام بدون منازع
هي المسرحية ديال مدرسة المشاغبين
القصة ديالها من هاد الفيلم البريطاني لي خرج في الف وتسعمية وسبعة وستين
عادل امام فالوقيتة اللي كانوا كيوجدو لهاد المسرحية
كانوا كيمشيو يعمرو عند الكاتب والمنتج سمير خفاجة
اللي الدور ديالو كانت كتسكن حدا واحد البنت سميتها هالة الشلقاني
اللي هي اللي غادي يكمل معها عادل امام حياتو
غادي نخليكم مع واحد المقطع كيحكي فيه عادل امام ومراتو
قصاد كيفاش حتى تعرفوا على بعضياتهم
انت اه اول مرة تشوفيه ازاي? شفتيه اه بلكونة مسلا? هقول لحضرتك حاجة هو كجار بالنسبة لي كان سمير خفاجة. اه. واه كاصحابي بيجوا لي وان
مجموعة فنانين بيبقوا موجودين وبتاع كحب استطلاع حضرتك لازم تبص طبعا وخصوصا بين الشباك والشباك متر. حضرتك كنت عايشة مع جدتك مع جدتي مزبوط
فالواحد كان بيبوس آآ تلاقي ايه ملحوظة من اي حد موجود بصة. اه. زي ايه ؟ والمعاكسة اه. كان عادل اللي ما حاولش يعاكس. ما حاولش يبوس
بس ما حاولش يتكلم ده لفت نزري. والله احنا كنا شلة كده الحقيقة. كنا يعني من اه كنا قاعدين عند اه سمير خفاجة دايما
الحقيقة فايه فجأة لقينا شباك اتفتح وخرجت آآ شيء كده له آآ حضور
وآآ مبهج كده يعني. اه
فالحقيقة كل اللي حوالينا او اللي حواليا حاولوا يعاكسوها يعني. اه
انا الوحيد اللي ما حاولتش آآ يعني آآ اعاكسها يعني لان انا ما اعرفش اعاكس اساسا. اه. يعني عمري مسلا ما مشيت ورا واحدة وقلت يا جميلة يا حلوة. اوعى سب لحد آآ
مش عارف ازاي ما اعرفش. اه. يعني عمرك ما قلت لحد يا عسل ولا لا لا في الافلام انما ويعني ويعني مش دي الطريقة
تعجبني في انك انت تجتزب حد. اه. بيقول لي هو مرة
النهالة هي اللي اتجوزتني
التعبير ده دقيق
يعني نوعا ما مش عايز نوعا ما. انا عاوزك تقولي له بالزبط. قال لي كده. قال لي انا اللي اصريت ان انا ان احنا نتجوز. ازاي من فضلك
اه معرفتش كشاب وبيخاف وبيخش كتجربة جديدة ومسئولية. اه. هو في يوم من الايام قالي انا مبفكرش بالارتباط. اه. اول ما عرفتها قولتلها
اه احنا مش هنتجوز يعني هنبقى صداقة يعني. فقالت له اوكي فاتجوزنا بعد سنة. اه
وبعدين بعد ما اتجوزنا قلت لها احنا مش هنخلف يعني لان انا مش من يعني من انصار اللي احنا عشان آآ يعني ما لوش لازمة. اه. فرحت مخالف جايب رامي. اه. فبعد
ما خلفت جبت رامي فقلت لها طب كويس يعني آآ ابن واحد وولد واحد كفاية لان انا مش من طبيعتي اللي انا يعني يبقى يعني عشان نقدر نعيش حياتنا كويس فرحت
ومخلف سارة. مم. فبعد ما خلفت سارة ورامي قلت لها كويس قوي يبقى ولد وبنت شيء ظريف جدا وجميل جدا يعني. وما نتحملش عشان كمان نقدر نعيشهم
كويس فرحت مخلف محمد. اه. فانا لغاية دلوقتي قلت لها كفاية يعني مش عارف ايه اللي هيحصل بعد كده. انا انا جيت انا وهل البيت ده
آآ خلف يعني مسلا
آآ ما عملناش فرح. نعم. لان يعني قلنا الفلوس اللي هتتعمل في الفرح دي ممكن تتوزف في مسائل تانية
آآ آآ انت كنت فقير يا استاز عادل? اه طبعا كنا فقراء. لأ قوي يعني. ايه? قوي. يعني? قوي بمعنى ايه يعني? بمعنى انك تتجوز? انا كات دايما عيني مليانة
انما كت يعني لو كت الفقر بمعنى ان انا ما عنديش امكانيات. اه. ما كنش عندي كنت فقير جدا. اه. ما كانش عندي امكانيات ان انا اتجوز وما كانش عندي امكانيات ان انا البس
كويس ما كنش عندي امكانيات ان انا اعمل حاجات كتيرة جدا. نعم. بس ده ما كنش في دماغي. نهائي ما حطيتوش في دماغي. في الف وتسعمية وستة وسبعين خرجت المسرحية ديال شاهد ما شاف شي حاجة
واللي بسبابها كان يقدر يتشد عادل امام عامد الحبس
باش طلعها على رئيس د الوزارة د اسرائيل مناحم
تصورات المسرحية في الف وتسعمية وتمنية وسبعين
ديك البارتية اللي دارت المشاكل لعادل امام حيدوها من التسجيل
فلخر د السبعينات المنتجين بداو كيتيقو في عادل امام
وعطاو البطولة فمسلسل احلام الفتى الطائر
البطولة ديال فيلم رجب فوق صفيح ساخن
هاد الفيلم تشهر بزاف وبقى كيتعرض فسينما ستة وتلاتين سيمانة
واخا النقاد بهدلوه ولكن الجمهور كان عاجبو الفيلم
الوقيتة اللي ولى عادل امام هو اللي شاد اللجام د الكاريار ديالو
وهو اللي كيختار الافلام اللي يمثل فيها
كان حريص على انه يكون قريب من الشعب
فاش جا العام د الف وتسعمية وتلاتة وتمانين
خرج في البطولة ديال فيلم الأفوكاطو
وهاد الفيلم قصتو قصة نوض الروينة فمصر
اللي استورد الفيلم كانت دايرة على واحد المحامي سميتو حسن سبانخ
كان فاسد وكيدخل في علاقات مع ناس فاسدين
باش كيتحال على القانون
فين مدار بوم في البلاد وتختار باش يمثل مصر في المهرجان ديال برلين
ولكن الروينة ناضت فاش كعاو المحامين
ورفعوا قضية على عادل امام والطاقم ديال الفيلم
ماشي محامي واحد ولا جوج
مية وخمسين محامي
قاليك هاد الفيلم كيشوه القضاء والمحاميين والبوليس والصورة ديال مصر في المهرجانات
المهم ليستة ديال التوها عامرة مية وخمسين محامي غاضو
واخا ماتكون دار تا لعبة يغرقوك للعظام
غير حزقتي غادي يقولو لك تقبتي الطبقة ديال الأوزون
وخنقتي ضحايا بالغازات السامة
شي دوار فجنوب الجيزة ولا
القاضي لي غادي يحسم فهاد الملف بزاف منكم غادي يكونو كيعرفوه
الرأي السابق ديال فريق الزمالك المصري
مرتضى منصور ديك الساعة هو القاضي وحكم على عادل امام وكاع اللي مشاركين في الفيلم
بعام ديال الحبس مع الشغل وعشر الاف جنيه كفالة
بحكم اللي صدم المصريين وخرجوا للنقابات الممتلين كيعتصموا
واللي حسم فهادشي هو المحامي العام ديال نيابة الجيزة
لي صدر قرار بالايقاف ديال التنفيد ديال هاد الحكم
هادشي لي خلا مرتضى منصور يقدم الاستقالة ديالو من القضاء
فاللخر ديال التمانينات مصر كانت مقربلة بالإرهاب
عمليات ديال الاغتيال انا شي قنبيلة ولا تفركعة لهيه
الدنيا كانت مشنشطة مزيان وخاصة في اسيوط
بعقل ديال الارهابيين
كانت واحد الفرقة ديال المسرح فهاد المنطقة
شدوهم واحد الجماعة عندهم فكر متطرف
ضربوهم بالسناسل وجروهم مع الأرض وقتلو واحد منهم
الحادثة كتبوا عليها جرائد ووصلات خباراتها البرا مصر
عادل امام ناض بغا يصوفي ديال البلاد
ويطلع عليهم بأغرب اقتراح
اليوم غادي نمشيو نلعبو المسرحية ديال واحد السيد الشغال في اسيوط
كان داك النهار تاريخي وحقات المسرحية نجاح كبير تما
من هاد النهار ولى عادل امام داخل فالليستة ديال الاغتيالات ديال الجماعات المتطرفة
فالوقيتة ديال التسعينات الضراعة ديال الإمام بزاف ديال الأفلام
كيتعتابرو من اهم الافلام السياسية فمصر
كان كيتيري فكلشي
مسؤولين تكفيريين وارهابيين
من بين هاد الأفلام كاين الإرهاب والكباب
لي خرج في الف وتسعمية واثنين وتسعين
واللي تهم فيه عادل امام الحكومة
لي هي لي كتصنع الارهابيين بسباب الجهل والفقر لي الناس كتعيشو
في الألفينات عادل امام لعب البطولة ديال بزاف د الأفلام لي كانت ناجحة
زيد عليها اولا سفير ديال النوايا الحسنة في الأمم المتحدة
رواد الفينات ماكانتش كلها زوينة بالنسبة ليه
مارس من العام د الفين تحرقات ليه الدار
كانوا غادي يموتوا فيها ناس من فاميلتو
الفين وربعة فاش بغا يدير فيلم عريس من جهة امنية
الأمن ديال الدولة عترض
فيلم في الاصل كانت سميتو مواطن امن دولة
كون متوسطوش ناس كبار فلبلاد كان الفيلم غادي يتمنع بالمرة
الفين وخمسة الفيلم ديال السفارة فالعمارة سخسخها عادل امام مزيان
بقا كيدور على الأجهزة ديال الدولة باش يوافقولو عليه
والو متيسراتش ليه الأمور
تنهضر مع السكريتير ديال الرئيس حسني مبارك
وكون مع هاد السيد اللي توصليه ما عمرنا كنا غادي نشوفو داك الفيلم
الوقيتة لي كان عادل امام كيوجد الفيلم حسن ومرقص لي خرج في الفين وتمنية
مشى تلاقى مع البابا شنودة وتناقش معاها فالفيلم والقصة ديالو
وهي تقلب عليه الدنيا
اليساريين كيقولو ليه نتا كتكرس السلطة ديال الدين على الفن
والاسلاميين كيقولو ليه نتا غادي تطلب الاذن من البابا شنودة ومخليه الشيخ ديال الازهر
خرج عادل امام ورد عليهم
قال لهم انا لاعب دور ديال رجل دين مسيحي في الفيلم
باش غادي نمشي عند الشيخ ديال الأزهر ونسولو على كيفاش كيخدمو القساوسة في الكنيسة
الفين وعشرة دار عادل امام اخر فيلم ديالو اللي هو زهايمر
ومن موراها قلبت الطبسيل لجهة المسلسلات
تال الفين وعشرين فاش كنلعب البطولة ديال اخر مسلسل
سميتو فالنتينو من تما ما بقاش بان فحتى شي عمل فني
من ديك الوقيتة والإشاعات ديال الموت كتخرجي عليه
داكشي كثير واخر اشاعة خرجت عليه تقال فيها بلي يمكن ولى فيه الزهايمر
يبقى عادل امام اسطورة صعيبة انه يجي شي واحد ويدي له بلاصتو
خابان وممثلين تقال عليهم بلي زعزعوهم من العرش
ولكن كان ديما كيصدم بنادم وكيبقى حاكم غا بوحدو
نتمناو ليه طولة العمر والصحة
هدا الانستغرام ديالي اللي بغا
غادي نختم هاد الفيديو بواحد الديسك كانو خرجوه على عادل امام
وفيه حتى لقطات من الافلام ديالو
كنتمنى يلقاكم هادشي ونتوما
وهذا ما كان اخوتي
طلعه
