الى بعدتي على الصداع والتبرزيط طفيتي الضو ودرتي الكيط غادي تكون درتي خير فراسك
مشينا عام كامل
شفت كلشي فهاد الزمان الحال خاسر ولعيبة رهيبة
في الصغر ديالي كان واحد الحيط عملاق باللون ديال الفخار
عندو باب د الحديد كبير كيطل على شارع ملوي كيف المصارن دجاجتي صحراوي
الباب د الحيط كانت رادا معاها البال الودان ديال الكلاب الحارة
والعيون د العساسة لي ما كيغمض ليها الجفن
من مور السور كيبانو ليك براركت القزدير مرقمين
وحفاري وحجار وفيران بيه ضايرين
دايرين على السور حلقة كيفما كتحولق الغربان على العظومة والكسدات والمقابر
هذا هو الكاريان ديالنا
ولي سميتو دوار السكويلة
وهاد الحيط لي ضاربها كان تيخبيه علينا الشمش د الحقيقة الحارقة
وكيورينا غير الظلمة لي عيشتنا فيها غارقة
العمالة هنا كنا كنتنفسوها من تقبة ابرام الصديق
كنا كنضلو ضايعين نلعبو النهار كامل وبالطول والعرض
شادين في الحياة بالكفوف د البراءة
را كلين القطوط بالقصوات كل من هو جبار عنيد
وما عارفة انه
بدينا بزولة رضعنا الحليب ديال التبرهيش والتسلكيط
فدوار السكويلة كنا كنعفسو على كاع الكائنات الحية
سراق الزيت النمل الدبان
تا واحد فيهم ما كيسلم من الجبار الحكار
كانت حرب ديال الصحيح فينا غادي يبقى كائنات كتزاحم وجودنا
والى مرض قاهر
ولا شي علة غابرة ما عند جد باباها تا السمية
من مور داك السور كنا كنتطايفو كنخلقو حروبات
كيفما كيديرو الدوا دالعالم اليوم
غير هو عالمنا حنا ما كان كيشبه لتاشي عالم اخر
من مور داك السور كنا كنحضرو للأفلام ديال الرعب بين البزناسة
وبين الكليان لي كيقلبو على ما يبرمو ولا على شي للمريخ يقلعو
من مور الصور تعلمنا الحب ديال الدراوش لبعضياتهم
والعوين ديال الناس ما بيناتهم
ومن مور داك جربنا شلا حوايج
وحضرنا للغوات ديال الهجالات ووجها عليه تاهوما
مكانش لي كيونسنا فعيشتنا ومن غير نرسمو عالمنا بكاع دوك الرسوم فاش كنتفرجو
الا عندك التلفزة بلونوار فبراكة راه نتا من عليه القوم فالكاريان
كنا كنتسابقو عند الدراري لي عندهم التلفزة باش يعاودو لينا على الشخصيات د الرسوم
كنلصقوها فداكرتنا وكنحضروها فاش كطيح لينا الفرصة نشوفوها
كان جاريندايزر من بين اهم الرسوم لي كنديرو الأحداث ديالو اسقاط فدوار السكويلو
كنطايفو مع بعضياتنا دايرين فوق راسنا كاسك
مصاوب من الطارويات ديال الصباغة ولا البيدوزات ديال البلاستيك
المضاربات عندنا حنا مكيستغليوش
سراول المرقة والمصارن الفارغة مكانتش كتحيد لينا التقة ديالنا فجهدنا
كتهبط علينا الحياة بالتقل ديالها وكنطلعو معاها شحال ما قدرنا بالتبرهيش
ولد حليمة كان هو الشاف ديال دربنا
والشاف ديال الضريبة لاخرا كان هو ولد العبدية
كل ادريبا كتلقاه في الراس ديالها شخصين
وهمنا الوحيد ديك الساعة هو نفوتو قاع الدروبا فالصحة والتبرهيش والتسلكيط
قانون ديال الغاب اللي شاد الخيوطا هنا
واخا ماواصلينش للدرجة ديال القتيلة وتقطع الريوس
ولكن كانت عندنا صورة موازية فيها درجة قل ديال العنف
براكة لي كنسكنو فيها كانت صغيرة ومي مهلية فيها وبالنقا ديما
وخا كتبان موسخة فلعيون ديال صحاب اللعاقة
ولكن في عينينا حنا كانت مزيانة
المساحة ديالها ما فايتاش خمسين ميترو كارية
فبيت النعاس والصلاة اللي هي نفسها صالون
كوزينة كيف ديال مراكنها مفتوحة على مريح صغار
وعندها الشراجم كيطل على واحد الأرض كبيرة
حنا كنخرجو نبقاو نتجاراو فيها فاش كضيق بنا الحيوط ديال الدار
الوالد ديالي قدر يشري هاد البراكة من مور مضرب تا مرض الخدمة لسنين
تقامت عليها بجوج ديال المليون
با خرج من سبت جزولة فاش دار عشرين عام
ملي بنادم تنكب تما والجفاف شق ليهم الارض
جمع جوج د جوج جلالب وشي حوايج غالية يبدل بها
مشى للمدينة د الوحوش الطارية
جدعتي وما قدراتش على الفراق ديال ولدها الكبير
وخا كان في العشرين من عمرو جا مازال صغير
دقت الحياة صعيبة
كانت هادي اول مرة كيخرج فيها من الدوار
كيخلي الزرع والحرث وكيهبط للدار البيضا
ومكانش باغي يخلي موراه الفلاحة ولكن المناخ دالويل
ولا يدور على زهر ديال الرحيل
خمسطاشر عام لي دازو باش تهبط با للمدينة
دوز فيها شلاح راه فيه البني الحفير البريكولات
تا النهار اللي فرجها عليه الله وعلمو واحد المعلم الحرفة ديال النجارة
واش يشق طريق حياتو فهاد الغابة المظلومة
من مورا تلت سنين اللولة ديالو فمدرسة الحياة فالدار البيضا
قدر با يجمع واحد البركة قليلة دالفلوس وشرى براكة باش يستقر فيها
هاكا ولا مقامو عالي قدام الناس ديال الدوار
تتقدر ياخد واحد الطريف د الأرض من المدينة فسميتو
ولاو الناس في الدوار كيهضرو عليه
كمتال ديال الشعب نزل من العروبية ودار بلاصتو في ارض الغربة
تزوج با بمرا لي كان زينها الساحر مكيخطاش حديد العيالات
راه حشومة درويشة وحنينة
عاش معاها فهاد البراكة ورزقهم الله بوليداتو
كيطلعو ليه البصمة فوجهو كلما شافهم
با وخا تعلم نجارة بكري
ولكن ما كانش واعي بالخطر ديالها على الصحة
هادشي لي خلا صدرو كيف شي شاكمة كتصوت بالغبرة
البراكة عندنا من ناحية الاتات كانت زايدة ترجع على البرارك لي في الكاريان
الحرفة د الوالد كان الجار خلا يكون عندنا السرير ديال بيت النعاس وشي سدادر
استدعي الأعضاء ان شي كليان كيبدلوه الأثاث ديالهم بداكشي لي كيصاوب الوالد
ولكن الحداكة ديال مي هي لي خلات البراكة عندنا كيف شي بارطما منظمة مزيان
مي كانت حنينة
غير هو مكتختالفش على المواد ديال كاملة
كانت كتشبع فينا عصا فاش كنفوتو لحدود لي راس مالينا
وانا كنت اقبح واحد في وليداتو
مكنحنيش الراس الأوامر عاطيها للطيران
مكنتكارما حتى كيطراسي ليه بيسطورة حمرين فضحتيه بالسمطة ديال سروالو
فالدريبات ديال الكاريان الضيقة اللي كتشبه للحفاري ديال الموت اللي كتخليها الزلازل والبراكن
كنا كنقيسو المسافات ديال الحب والوحشة للاحباب ابعد براكة من الحفرة عندنا
كنقولو متلا كنبغي مي من براكتنا لي كنتشاركو فيها الحياة مع الرتيلة وسراق الزيت
حتى لبراك تماسيليا الشلحة لي كيتشاركو فيها ربعطاشر نفس الحياة
مع الفيران والطوبات وهي مكنحتاجش
فاش كنت كنهبط انا وصاحبي بوشعيب للقلب دكازا نشوفو التوين
كنبقاو حالين فمنا في الفيطرينات والأرض لي فشكل والناس لي غاديين جايين
قلنا كيف شي مخلوقات من شي كوكب اخر نازلين
ما كنا كنقدرو نشريو تا حاجة من داكشي لي تما
اصلا تا السراول لا مافيهش جيوبا
كنا غير كنخويو مصارنا الملوية
من اتاي والتفرتيت دالخبز دالشعير الفازق بالزيت البلدية
مصارنا فوطوكوبي ديال دروب دوار السكويلة
الحاجة الوحيدة لي كنا كنتمتعو بها
يا نخويو النبولة ونشرولوها فالطواليط ديال التوين
لي كنا كنعتابروهم فديك الوقيتة من ناطحات السحاب
فاش كنعياو بالدوران جسديا ونفسيا
كنشدو طوبيس محشر كيف حوايجنا
باش نرجعو لعالمنا لمقزدر وسط الكاريان
عالم الديسطوبيا او البرارك او الفئران
في طريق رجوعنا لمورا الشمش فين كنسكنو
كان ديما كيصرا معايا واحد الإحساس غريب
بحالا راكب الآلة ديال الزمان لي غادا تحطني في العصر الطباشيري
كيقطع غير الصوت د صاحبي بوشعيب بحالا قرا ليه شنو كيدور ليه فدماغي
قاليه المدينة راه مغرب اخر ماشي لي كنعيشو فيه
وغادي يكونوا كيديروا الناس اللي لاباس عليهم دابا فالبلاد
بلا ما دوي لي على الفقراء ا صاحبي حيت انت عارف وانا عارف شنو كيديرو وشنو ما كيديروش
بقيت كنشوف فيه ساكت معندي ليه جواب
وبقى تا هو كيشوف فيا ساكت بحالا فهم جوابي
وهنا غادي يقطع لينا حبل سكاتنا
فين اراقيكم بقينا مصمكين عا عليها بالسقيلة د المقابر
دازت تواني قليلة قبل ما ينطق التصرفيق فحناكنا بصوت قريب للتفرقيع ديال عاشوراء
وتقسمات على وجهنا خميسة من الصبع عند النحس
باش نبقاو مفكرين لوراق لي مقطعاناش
ولا بتعبير دقايق ما عندناش فلوسة
كيشبه فينا تمرميق بلا رحمة ولا شفقة
كيطفي علينا بها احلامنا والدورة اللي جبنا
باش نفيقو من نعاسنا ونهبطو من الطوبيس
ضربوك عطا قداشناهيا على رجلينا
معطلين ومجرتلين وكنلقاو طرح اخر ديال التشنضيل كيتسنانا في الدار
من عند لي كنا كنقيسو حبنا ليهم بأبعد براكة من ديارنا
من اللحظات الأكثر سعادة في تاريخنا
هي فاش كتكون جيابنا كتشطح بشي درهم ولا جوج
الضوء جرئية واحدة الكروسة ديال با التهامي
وكناخدو عندو نص فيها الطون والحرور
ثنائي لي كان خالي ضاربو كاع الثنائيات فالماكلة الشعبية
كيما كنقولو ليه حتى خانز وبنانة
وداك الخبز ما كيشبه لا د فرنسا ولا الطاليان ولا سويسرا
المداق ديال داك الحوت فين تبان شي بنات ديال ولا الميرنا
ولا قاع الشكل ديال الحوت اللي ما عمرها عارفة الطريق ها الكروشنا
من واحد الحوت لي كنعرفو هنا وكنتلدو ولا نعيقو بيها على بعضياتنا
يستر دين وكبايلا
مي كانت كتبدع فطيابها للسردين وكابايلا
غنمسو بيو والمقلاي والمصارى مالهم ما كنشبعوش منو
ولكن مكيوصلش في البنة للطون والحرور المقدس لي في كروشنا مقدس
كنت ديما كنحس بالصوت ديال الجران بحال شي ضحكة
ولكان تخايل اصوات سخرية القدر لي لاحتنا فهاد البقعة الجغرافية
المعجونة بحيرات ديال الدموع شلالات ديال الدمايات
احسن حاجة درتها في حياتي
ياربت من الحر دلمحنة فديك لرض فالاتجاه ديال البرد والكز ديال كندا
مكانش القرار باش نخوي البلاد ساهل
ولكن مكره اخاك لا بطل
كانت عندي واحد وعشرين عام فاش ضاقت بيا الدنيا وحسيت بالخنقة
وما تنفسش حتى تحلات لي البيبان ديال برا قدام عيني
لا القرب من الحباب كان كيفرحني
ولا الشمش دالصيف كانت كدفعيني
كنت خايف لا البطالة ما تلقى غير صدري باش ترشك فيه موسى
وانا ما زال عارف في
كنت خايف من عمري الله يضيع وسط الدوامة دالحلام والإيمان دوالديا بيا
الولد لي غادي يصوفي
فاميلة ويخرجها من البحر ديال الظلمات لبر النور
كان خوفي كبر من يكفر بيا شي حد عقد املو عليا واخا غير فملاقيا خفيفة
مشيت عند با نتشاور معاه على هاد التصافرة للمجهول
وقبل ما يعرف لفين عواه الرحل رفض الفكرة كاملة
كلامي كان كيف شي مسمار كيدق ليه فالطبلة ديال الودن
اللسان ديال با تعقد وصام على الهضرة
واشمن هضرة اصلا تقدر تجسد فديك اللحظة
ضربت لها على وجهو بانولي عينيه كيبريو بالدموع
وانا نسكت وزدت فحالي
الغد ليه وصلت لقرار حاسم ما فيه لا ان ولا حتى
قصدت با وحطات له الكارطة قدامو
كيف شي ميت قدام غسالة
سمعني ابا را عندي جوج ديال الاختيارات ما كاين لا تلاتة لا ربعة
يا اما نمشي نجمد فكندا ولا نمشي نتقرمل في الخليج
كانت جاتني خدمة فالخليج قبل شهر وما بغاش الهيبة ديك الساعة
قبلت نتنازل على الخليج بز مني على ود الوالدة
بقات كتبكي حيت خافت لا يمشيو يصفيوها عليه تما
وانا العزيز عندها اللي تسنات زيارة بواحد الشوق والهفا ما كيتقاسوش
كندا كانت حلمة لي كتربا على العرش ديال الحلام ديالي
الانجليزية اكتشفتها في الصغر فاش كان السما عليه في دربنا كيطلق دياسك غربية
فكنت كنحاول نقلد هادوك الكلمات
وزاد عجبني اللسان من مور ما تخلط بالشطيح ديال مايكل دجاكسون
مكانش صعيب عليا نتعلم الانجليزية
لي صعيب كان هو تبقى تهضر بها فدوار سكويلة
كلما سمعنا شي حد كان داير محاولات كيتكرسخ عليهم بالضحك
الحاصول خديت القرار
حشمت فيه وسينات عليه القدر ووالديا ما بقى عندهم اختيار
من غير يتقبلوا ويعنقوها
كيفما عنقات هاد الروح المكلومة داتي وخلاقيت فهاد الدنيا وولدهم
واحد وعشرين عام يا رب العالي ونا كندور مع هاد لرض على الشمش
ومعمري دقت الطعم د المرار كتر من ديك اللحظة لي شت فيها
الدموع نازلين من العينين ديال با كيبريو فحناكو وهو كيهود تاني
شاد وكنتحسر على المنظر
كانت هادي اول مرة كنشوف با كيدمع
كانت هي اول مرة غادي نخوي دوار السكويلة ونمشي لبلاد بعيدة
مي اللي كانت قرب لي من حبل السرة
ما زعمتش نهز فيها عيني باش نتاقي شر البكية في حضرة جلالتو
حاولت مسكينة دير فطور فنهار وداعي
وجدات كاع داكشي لي كيعجبني مسمن بغرير
محنسة وكعك مصفي
الغدا تا هو دارت حساب باش توجد شهيوات من نفس المقام
نساجم شوي وبروزية معلكة بقوامها
با ركز لي هاد النهار على النصائح ديال شنو دير في الغربة
حكى لي تاريخو فاش كان فالعروبية وملي نزل لكازا وبعدها
حسيت فهاد اللحظة بلي راني
مازال داك الدري الصغير اللي خصو يعطي لوالديه وودنيه ويسمع ليهم
واخا الهجرة دبا مختلفة على لي ناوي ندير
غير هو كيبقى عندها نفس الغضب
مي كانت كتحطليه فوق الطابلة شهيوات وكتقيسني لكتفي باش نلتحم
باه فالجنب لاخر كيتأمل فيا
بنوا لي عيني منفوخين ولكن ما
ما بقيتش كنشوف فيهم باش ما غيتقطعوش لي لفرانات ديال الدموع
خرجت من المغرب من المطار د محمد الخامس د كازا
بشواك شوبالز خفيفة وحزان تقيلة
جاو فيه تخليطة د الخلعة والدهشة والوجع
الوجع ديال فراق الحباب اللي كان شديد على روحي كتر من الرهبة دالموت
من مور الصافرة طويلة بالسوايع فالسما
وصلت لمطار ادمونتون داو لي في كندا
بقيت تما واحد من الإدارة د الخدمة كيتسناني
وهو يديني لداري الجديدة في الغرب ديال مدينة ادموندن
مع الدخلة بلاصة باها وتلاحيت في اقرب يبان ليه وغمضت عيني
تيشد فيا فهاد اللحظة وما بغا يطلقني
وما لقيت اللي يواسيني من غير هاد البيات ديال الشعر اللي كنت حافظها وما عاقلش على مولاها
سرحو الحلقة على ود العربية الفصحى
ولا اغمضت عيناي بعد فراقكم
ولا لذ لي بعد الرحيل سكون
تخيلوا لي في النوم اني اراكم
فيا ليت احلام المنام يقين
واني لاهوى النوم من غير حاجة
لعل لقاءكم في ملآم يكونوا
باقي كنعقل بلي النعاس طار ليه من عينيه فاش تخربقات ليه الساعة البيولوجية
قلت شنو غندير? اجي نخرج نتجلوق ونكتاشف المدينة
هذي كانت سركل وكان هز راسه في عمارات مشلخة في السماء
عنقي فكاع الإتجاهات كيدورو وعيني حار وفين غادي فيزيو الشوفة
ضربت على السطوحا المغلف هاد العمارات
بقيت كنضحك حيت ما عندهم تا علاقة بالسطوحا ديال ديورنا
كانواضيين محرومين من اللذة ديال السطوحا
المغامرات اللي كنعيشوها في الوقيتة دغتي للزرابي والمانط
محرومين تا من القصف دلقشور ديال الدلاح في الصيف
وللدار ديال تجندخ شي واحد بالنفاخات ديال الما نهار زمزم
كنضرب على الجرادي ديال الديور هنا وكنتفكر المنبت لي قدام الدار
كانت زارعة فيه مي لحباق والنعناع والنوار
كون كانت عندها جردة كبيرة بحال هاد الناس كانت غادي تكون فرحانة
وانا كنخيط المدينة بالمشي بانو لي الشوارع خاويين
دخلت مع الدروبة وهي غتطيح هنايا على واحد فبعضياتهم مضايبين
كيتباوسو العالم لي ضاهر بهم كاع ما مسوقين
دورت عيني لقيت راسي الادمي الوحيد اللي كيتشارك معاهم فالزنقة
ماشي حيوانات كيلعبو بيناتهم ما مدينهاش شنو جاري
حسيت بالتبوريشة صرات لي مع داتي
انا سلت من تما بالخف بلا ما يردوا لي البال
كملت سركيلتي فهاد المدينة الساحرة
امور شمطار قليلة على العشاق لقيت مرا في الثلاثينات من عمرها
ضاربة بنية وطالون ومتكية على بوطو ديال الضو
كدور وجهها عليمن او ليسر او شاعلة كارو كتكيف نطيرات صغيرة
شافتني وهي تم جاية لعني وقالت لي بصوت خفيف
واش بغيتي دير معايا بعشرة ديال الدولارات
فاش سمعت السؤال ديالها ماكنتش فاهم ديك الساعة اشنو هو هاد
ولكن فهمت من بعد بلي راني داخل لزنيقة لي
التجارة د اللحم فيها محركة وبنات الليل عارضينها مدربكة
رجعت فحالي للدار كنقول وا الرب العالي فينا انا
اش كندير انا وشنو اللي عاد جرى
تخلي الشك واش لي عاد شفت دابا حقيقي ولا غير كنحلم
شعلت وقلبت على شنو هو
وفاللخر لقيت راسي عارف داكشي اللي ماعارفوش
فاش كنا صغارين تفرجنا فقاع الأنواع ديال البورن فلبيار ديال المزابي
نقدرو نسميوها مدرسة لولى
لي كانت كتحول مع لغروب د الشمش
من بيار لسينما كتعرض افلام الأبطال ديالها غير
مع اليامات بديت كنولف العيشة فكندا
وعرفت بزاف ديال الناس لي كانوا بيخير
من بين صحاب العزاز واحد خونا سميتو سطيفن
كان عزيز عليا وكنحس بيه قريب لي من عند الله
فوقما كنريحو كيبقى يسولني على العيشة فالمغرب
والكاريان للفقر والفساد داقشو كتوفيه
وهادشي راجع على ان هاد صاحبي ستيفان كان باحث فعلم الإجتماع
فاش كنتلاقى بيه دكارتي كتعاود تحيا
وكنبغي نقلب عليه باش نخويه ونعاود
معرفتش واش الصبابط لي كيخليني نحكي ليه هو نعاونو في البحث ديالو
والاسباب لي ما ساكناش
قلت واحد النهار للسطيفن فاش كنا مريحين
شتي الصحاب د البارح عمرو ما غاب على السماد عيني
كل مرة كتسولني فيها علاش خويت البلاد
نقدر نعطيك بزاف ديال الأسباب لي خلاتني نهرب من واحد
جهنم اللي نارها مازال تابعاني
رزامي ديال الحداد التقيلة ومصايب كحل
تحطهوم ليه الداكرة قدام عينيه فشي سربة الفرارج مدبوحة
جبل ديال الدكريات صعيبة لي قسموليه الدار ديال ذاكرتي
غادي نعاودها ليك اليوم لعل وعسى نخفف من الحمل وخا غير شوية
كبرت فالمغرب وسط المرجات والحفاري
في الكاريان عندنا الأصل هو الفقر وقلة الشيء
الفرع هو الشقا والمزاريا
والتتر هو الصحيح اللي غادي يسلكها ويعيش
منين غادي نبدا عليك الحكاية اصديقي
باش نعاود ليك غير البزناسة اللي كانوا كيقسمو الدروبة كلاو الكروة ديالو
وتيقسمو معاها حتى الجيوب ديال عباد الله اللي غير دايزة
ولا نعاود ليك على شي جدارمية فاسدين اللي كانوا كيجيبو دورة عندنا بالجيب
ماشي باش يقلبو على صحاب الإجرام
ولكن باش ياخدو الطريف لي جا فحقهم من الكيكة ديال البزناسة
المال سلطان هنايا
كيما كتقولو نتوما انا فكندا
مادام حنا فرمضان لي شرحت ليك من قبل الوجه الزوين ديالو
العبادة الصلاة والصيام وكيفاش كندوزو النهار
خليني نعاود ليك على الوجه المزفت ديالو
رمضان في دربنا كان كيف شي مسرح ديال الفنون الذبيحة والتشارك
كيطايف بنادم عندنا بالسيوفا والجناوة والزيزوارات المدهونة بزيت التومة
ويكفي بالسنسلة مدات من العنق
ما بغيتش نخلعك بتفاصيل اللي ما غاديش تقدر عليها
هنايا صاحبي ستافن وما بغاني نخزن عليه والو
قاليه متحيد تا حاجة
انا باغي نعرف كلشي على البلاصة فين كبرتي
اي حاجة وخا تبان ليك صغيرة ماشي مهمة
تقدر تكون بالنسبة ليه مهمة في البحث ديالي
قلت ليه ما طلبتي غير الموجود
وعطيني ودنك حيت غادي نعاود ليك الحماق الهوليودي لي كنا كنعيشو
دوك البزناسة اللي كانوا حاكمينها فالكاريان طيحو بزاف ديال الرواح
غير دابا وانا كنعاود ليك الدكر سير خات عليا من الضحايا شحال من سمية
حسين السلاوي مثلا
هدا دري لي تبلا بالحشيش فضهر ديال بزناس لي كان كيستغل الدراري الصغار في البيع
تا شي البراهش كيكونو بعادين على الشبهات
خدم حسين سنين كيبيع الحشيش ولا كيديه من بلاصة لبلاصة
وفاش بغيتوب ويخرج من ديك الطريق لي لقا راسو فيها
صفاو بواحد الطريقة ما فيها ما يتشاف
كتكون صحيح شحال ما كنتي تابعة لشي واحد وازن
غير كتور عليه كيكون هو اول واحد كيقسم ليك دارك
اخطر انسان شفتو فحياتي فالكاريان
كان هو واحد الراجل كيعيطو ليه المزابي
هاد خينا كان كيسكن حدا واحد المرجة
عرفتي شنو دار ليها
ردمها كاملة ونشف الما لي فيها
ودار بلاصة مشروع كبير في شي كتر من خمسين براكة
صاوب كاريان اخر جديد وصافي
هاد المشروع معمرو كان غادي يدار كون ما خداش القايد وعوانو جطهم
ولاو الناس كيعيطو لهاد البرارك اقامة المزابي
عنداك تخايل هاد المزابي لشي راجل كبير فعمرو شي كدا وخمسين
فكان مازال شاب فتلاتينات من عمرو
عندو عين مفرقعة والطول ديالو شاق السما
ما كانش عندو غير ديك الاقامة اللي هازة سميتو اللي كتخلع
كانوا عندو مشاريع اخرى اللي كيجيب منها فلوس مزيانة
هاد المشاريع كتكون ديال النشاط او كتفيزي الدراري الصغار او الشباب
بحال ديال البيار
واللي كتكون فيهم تلفازة كبيرة فقاعة مظلمة
كتلقى الموسيقى ضرا هي لي حاكماها في البيارات
البطال ديالها خالد ومامي وحسني
بلا كتبدا مع العشرة دالصباح وكتسالي مع الخمسة دالعشية
والسؤال هنا هو واش المزابي كيسد اليسار د البيار مع الخمسة د العشية
الجواب هو لا طبعا
الحفلة عاد كتبدا فديك لوقيتو
مع الخمسة كيخدم المزابي الأفلام ديال مكيتسالاو تال التمنية ديال الليل
كتعمر بصحاب الما للدات جايين من كل حدب وصوب
كيطلقو الدراري الصغار الألعاب وكيهزو عينيهم فديك التلفزة الكبيرة
لي كتعطي دروس فابور من قبيل
نواظر الايك في معرفة
الوشاح في فوائد النكاح
معرفتو شنو قالي صاحبي الكندي فاش سمع هادشي
سولني واش السلطات ماكانوش كيديرو المراقبة
ضحكني السؤال ديالو
قلت ليه السلطات فخبارهم كلشي وما كيديرو تا خطوة
لي كيعمر بلاصتهم فالكاريان هما صحاب التكفير والأمر بالمعروف والنهي عن المنكر
كانوا كينشروا افكارهم وسط الدراري الصغار والشباب
كيزرعو ليهم السم وسط العسل
واش فخبارك شنو جرا من مور سنين على هاد السيبة والفوطة لي كانت فدوار السكوينة
قلب ديال الدار البيضا فقبطت تفركع اللي كان في الليلة ديال سطاش ماي الفين وتلاتة
مازال كنعقل على الوجوه ديال دوك اللي فركعوا راسهم من الكاريان عندنا
فاش كانوا كيتفرجو معانا فالبيار ديال المزابي
ومازال كنعقل على داتهم مشتتة طراف فاش دوزوها في الأخبار د قنوات عالمية
كنت نقدر نكون واحد منهم كون ماصوفيتش راسي بالقراية فعمر صغير
جرني الأدب لعندو وانا مزال برهوش
طالعت على الكتوب لي حلوا لي العين على داكشي لي كنت كنعيشو
قريتور هيجو وغيرهم
كنت كنقرا على الوضعية المردوخة ديالنا وكنقلب على كتب اخرين باش نحاول نفهمها
واخا عشر ثلث سنين طويلة شحال من واحد من دوك اللي فرقعوا راسهم
ولكن ما عمر كانت عندي الفكرة ديال تبدل العالم بالعنف
العنف كيعطي رد فعل مباشر اخر هو العنف هو العنف
نخليو وتجمع مع ورجع معاكم لبراكتنا فاش كنت صغير
والواحد الركنة فيها بالضبط كانت حاطة فيها مي واحد الصنيدقة ديال الخشب
هاد الصنيدقة معروفة عند الناس بصندوق العروسة
ماواتنا وجداتنا شحال هادي كانوا كيعمرو بدبيلجات خويتمات وشي حوايج عندهم قيمة
باش نهار تزوج البنت ديهم معاها لدار راجلها
فالفضول كان كياكل فيا من الداخل باش نعرف شنو كاين فديك الصنيدقة
اللي ما عمري شفت مي حالا عا شي نهار
بديت كنتخايل بلي غادي يكون فيها الدهوبات الزاوية تمان
وداز فيه قفاطن كثيرة حيت اه جدي كان خياط حريفي كيتقن الحوايج دالنسا
ولا يمكن فيها شي لعب ديال هاد الصغر كترجع ليهم كل ما عصف بها الحنين للماضي
فالصنيدقة الغامضة كانت كتسحرني حيت كنت جاهل بشنو فيها
سنين وانا صابر تا جا واحد النهار كانت الدار خاوية
وانا نهتك العرض ديال القفولة ديالها بجنوية صغيرة
بداو كيترعدوا علي خايف كيف شي قصبة كيلعب بها البرد
مع فتحت الصنيدقة ضرباتني ريحة الكافور قاصحة تا دمعولي عيني
تصدمت ما لقيت لا دبالج لا خواتم لا داز العروسة
حيت غير كتوب قدام بالعربية والفرونسي وشي مجلات
ميدالية د النحاس قرآن خضر
كارطات ديال المسيرة الخضراء والبوم ديال التصاور
هاد الالبوم كانوا فيه التصاور ديال با بالبيض والكحل
خلاوني نحفر فالعماق ديال التاريخ ديالو
نقرا الحدات اللي عاشها بفرحها وجاعها
كنتأمل فشعرو الطويل مسدود على كتافو
الحجبان والكتيفة لي شاعلة
تبسيمتو لي دايرها كيف شروق الشمس
الوقفة ديالو للمرسومين في التضاريس ديال ذاتو
واش انا نسخى من هاد السيد اللي كنشوف دابا قدام عيني
كانت الأغلبية ديال تصاورو مع صحابو قبل الزواج
هادشي اللي خلاني نسول مي من بعد على القصة ديال الزواج وكيفاش تعرف عليها با
قالت لي امي بلي الزواج كان ديال العروبية تقليدي
مشات عندهم جداتي باش تخطبها لولدها وخا عمرها مشافتو
كان ديك الساعة فعمرها سبعطاشر عام مازال كتلعب مع البنات على برا
وبحكم ان با كان خدام في الدار البيضا وكيرجع للعروبية يطل على والديه
شي مرة باش تقلب ليه على العروسة
التقاليد اللي كانت في المنطقة ديال عبده
الا تزوجتي من شي بلاصة خرا غادي يعتبروك خنتي العرق والقبيلة
الناس مكانتش كتخايل راجل عروبي من عبده اخ
يتزوج ريفية ولا شلحة ولا فاسية
الى درتيها غادي تبان ليهم بحالا خرجتي من الملة
اخلاص للقبيلة كانت شي حاجة اللي كيقدسوها
قبل ما تكمل لي مي القصة قلت لها
فاش داير هاد الحب عندكم ونتي ما عمرك شفتيه
واش مسو عليك والديك تزوجي بيه صحة ولا كيفاش
تبصمات مي بحالها حرجة بالتصوالي
قالت لي الحب اولدي هي زريعة كنزرعوها في العرق ديال القلب
كنسقيوها بلما تصبر او زين لخلوق
تا كتكبر وكتولي شجرة تمارة نتا وخواتاتك
صراحة ما كنتش مقتنع بالجواب ديال مي ولكن
استحييت وسكتت غير باش ما نزيدش نحرجها
بحال الى طلبت شي فانيدة غير باش الصداع ديال الاسئلة
كتحرق ديما لداخل وخا مزال صغار
واش تقدر تكون مي قبلها تزوج با غير على طمع
يكفي انك تكون خدام في المدينة باش تكون منعيلها تلقاهم وسط القبيلة
يهجر على المدينة كانت بحال الى دخلتي لشي عالم واسع
كيوازي ميريكان رمزيا
وعاد مي مكانتش صغيرة على حساب العرف لي كان صاري
زواج ديك الوقيتة تاع كيبدا كتنضج الدات ديال البنت وتولي قادرة تولد
فلخر كيبقى الزواج د مي وباه
سترو الله فالقدار وكتاب عليهم بهاد الطريقة وصافي
واحد النهار كانت مي باركة ومحنية على القصرية كتعجن
واش ناضت رديت البال الكرشة لي منفوخة كيف شي كورة كبيرة
طاح ليه العجب حيتاش ميطعامها قليل مكتاكلش بزاف
قلت لها علاش كرشك منفوخة امي
تبصمات وقالت لي
ياك نتا ديما كتسولني ايمتا غادي يكون عندك خوك ؟
قلت لها اه
باغي يكون عندي خويا كيف صاحبي بوشعيب ويوسف عندهم خوتهم دراري كيلعبو معاهم
انا عندي في الدار غير خواتاتي البنات
وهي تقولي مي اوا شفتي هاد الكرة اللي منفوخة راه تقدر تكون هي خوك
انا باقي برهوش ديك الساعة ما فاهمش شنو جاري في الدنيا
قلت لها كيفاش هاد الكرش المبوطة غادي تكون خويا
قالت ليه عقلتي على ماسيليا الشلحة فاش كانت كرشها منفوخة شحال من شهر
جاوبتها اه مزال عاقل
كانت تصرطات شي بوطة صغيرة فاش كانت ناعسة
تكروشخات عليا مي بالضحك وسولاتني
شكون هادا اللي قالك ماتيليهاش الشلحة صرطات بوطة
قلت لها الدراري في الدرب لي قالوها لك
فاش كتنفخ الكروش د النسا امي بهاد الشكل
من بعد ما كيتفشوا ما كيبقى فيهم والو
تهربات مي من الجواب وبدلات الموضوع
نوض هز داك البرميل نتا وختك للسقاية راه الما قريب يتقاضى
مشيت فرحانة هزيت البرميد د الميكة من المريحة
وعيطت على ختي السعدية لي كانت كتلعب بلاستيك مع البنات قدام الدار
متسوقاتش ليها فلول وبقيت كنعاود نعيط ليها تا جهلتو
تمت جايال عندي كيف شيتور هايج هازا صندالتها بإيديها
وشعرها مشعككة كتعركي فديك الشمش لي كنرسمو فوراقنا
حيدت من قدامها كيف البرق وانا جار بايديلي من هداك البرميل
وبالإطلاق راه شاد سروالي اللي كيطيح ليك ولما زربت في المشية
وصلنا للسقاية ديال دوار السكويلة ولي كان فيها غير ثلاثة ديال الروبينيات
كيتزاحمو عليه خوه من عند رب العالمين
كاين اللي جايب كرويلة جارها بغل
كاين لي جايب كروسة فيها برامل وبات زوق راعي
وكاين اطفال صغار بحالنا لي كيجيبو برميل واحد يعمروه
بينما جا الراجل ديال الدار ويعمر داكشي لاخر اللي باقي
الروينة لي كانت طاريا هنا عندنا جوج ديال الروبينيات من دوك التلاتة
هرفو عليهم الأباطرة ديال الكاريان وركبو فيهم التيوات دوزو بيهم الما لبراركوم
تاحد فالكاريان مايقدر يقوليهم شنو هاد الحقرة
الديكتاتورية هي اللي حاكمانا هنا
كيفرضها ديما داك المجرم المقود لي كلشي كيخاف منو
كنا كنبقاو شادين الصف على داك الروبيني بالساعة والساعتين
الما ماكانش مجهد باش يعمر البرامل بالخف
كنا كنبقاو نلعبو مع الدراري والبنات اللي تاهوما جايين للسقاية
كنت كنفرح بزاف فاش كنشوف
حنان مولات الشعر رطب والعيون الكبيرة جاية مع مها
كنحس بقلبي غادي يخرج من صدري فوق ما طاحت عليها عيني
كانت بنيتة زوينة ومحبوبة مهلية فيها مها
قليل فاش كتخليها مها تلعب معها انا حيت
كانت كتخاف عليها بزاف
خوكم كان كيقطع مسافة طويلة من البراكة عندنا تا لبراكة حنان
غير باش نشوفها مريحة فوق واحد الكريسي د الخشب قدام باب دارهم
وقفنا في الصف فداك النهار كنتسناو نوبتنا
عطات ختي السعدية البرميل وقالتليه بقا مريح حداه تايجي دورنا
ملي تمشي تلعب مع البنات
انا كنت غارق في الوجه ديال حنان
السقف ديال حلامي فهاد اللحظة كان هو
نخلي البرميل ونمشي نلعب مع
ولكن مها مكتخليهاش تلعب مع الدراري
اكتافيت غير بشوفات من بعيد بلا ما تحس تا بوجودي
باش كتوصل نوبتنا فالما كنعيط على ختي السعدية
كتم جايا بشعرها مشوك وتبسيمة مشوهة باش تعاوني نطلع للسقاية
تمتلي البرميل وكنقاد الروبيني مع الفم د البرميل وكنطلق الما
كنوقف تما كيف شي
امبراطور وصلاتو الوقيتة د الحكم
كنت كنتلدد بهاد اللحظة لي الناس كيبقاو يشوفو فيها
وهي نفس اللحظة لي كتشوفني العيون دحنان
كنبغي نوقف مقاد كيف باك
ولكن بالخف كيسالي المجد ديالي وكنقز للارض كيف شي نينجا
وشاد سروالي بجوج ايدين لي يمشي يطيح عليه صدقوه مخسرين الصورة مع حنان
يجي شي حد من الناس الكبار كيهبط لينا البرميل للارض
يقول لينا غير بشوية عليكم تا توصلوه للدار
كنتعاون انا واختي على البرميل
وفلول كنبغي نبين لبنادم بلي راني صحيح وقادر نزدت قلق
ولكن دغيا كيبدا يزلق غي البرميل من الكفوف الصغار
وكانت هادي هي اللحظة لي كتسناها ختي باش تبقى تسب فيا
تحاسب معايا العقارب المصايب اللي كندير ليها
كتقرفضها معايا حتى كدور بيا لرض وما هزاتو
وكتبدا تهدد فيا باللي ضربني ايلا مشيت حتى بيعت بيها لمي
باش كنوصلو للدار كنطيح فلرض وانا كنهج بحالا عاد جاري الماراطون
كتجي مي كتقولي وا ولدي بطل هز البرميل
ولكن ختي كتقوليها را معز والو را عا تيسبوحط عليك
كنت كنحس بالرجولة فاش كانت مي كتمدح فيا
كيعجبني الحال وكنبدا نفخ الصدر وكنتبونبا في المشية
ملي كيدخل باك كنجري ونسلمو عليه انا وخواتي اتاي السعدية ونعيمة ولطيفة
السعدية كانت قاصحة في التعامل ديالها ما كتبغي تا حد يسبقها
ختي سهرها لطيفة كتم جاية كتجرجر خروقة مخرخرة المبلبلة وكتمد ايديها لبا
اما نعيمة فكانت هي الدكية
تبقى تفرج فينا كنجريو ونعنقو با في الزحامات
واش كنساليو كتم جاية لعندو في العز
بحالا كانت غير كتمسح بنا التراب اللي عالق في حوايجو
فديك الليلة جفاني النوم
حاولت نسد عيني والو مبغاش يديني النعاس
واحد الوقيتة بالليل كنسمع الصوت دبة والضحكة ضميه جايين من البيت لي حدانا
طليت من التقبة لي عندنا فالحيط ليه والو غير الضلمة
ما لاضو على الضحك فنصاصات دالليل
نضت من بلاصتها وانا غنقصد التقبة ديال باب البيت عندهم
طليت منها وهو يبان لي با لاصق فمي واخد راحتو
صدمت من داكشي لي شافت عيني وبديت كنترعد ورجعت لبلاصي تخشيت تحت المانضة
هادشي اللي كيدير با وميمة ما كيقبلوش العقل
الغد ليه فالصباح بكري غير فطرت وانا را نخرج من الدار
بوجه مصدوم وطوفان ديال الأسئلة فالراس
تلاقيت صاحبها بوشعيب وانا نعاود ليه شنو شفتو
تسنيت منو يفسر ليه باش تهدى نفسيتي شوية
تا طلق واحد الضحكة مزلزلة وشد كرشو بحالا سمع شي نكتة مقنبلة
بقيت كنشوف في حال يعني هو يرد معايا البالة
حط ايدو على كتفه وقرب لودنيه وقالي
اليوما مع الخمسة د العشية غادي نوريك بصوت وصورة
شنو كيديرو والديك كلها ليلة
مع الخمسة نلقاك انا وجيب معاك جوج دراهم
را المعلومة لي غادي نحلك عليها العين كتحتاج الفلوس
رجعت للدار لقيتهم راكعة على القصرية كتعجن
فانت ليه ملاحقة لبيت النعاس
حليت البلاكة را قلبت على واحد التقشيرة كنت كنخزن فيها شي دريهمات
بديت منها شي صريف درتو فجيب السروال ورجعت ريحت فالصالة كانتفرج فمي
وقت كيدوز تقال
واش وصلات لخمسة من مور نهار طويل تلاقيت بوشعيب
قاليه وا راك محمس تعرف شنو دارو والديك الليلة د البارحة
قلت ليه راه جبت معايا جوج دراهم يلاه قولي
شدني بوشعيب من يدي ومشينا فالاتجاه ديال د البيار ديال المزابي
قاليه اجي دخل وشوف شنو كيديرو
الكلام ما غاديش يوصلك الصورة مزيان
بقيت واقف على برا واش ندخل واش ما ندخلش
تشبه مانع عليا نحط الرجال فبحال هاد البلايص المشبوهة
قاليه بوشعيب متخافش تاحد مغادي يسيق ليك لخبار
افلخر هانتا اللي عارف اللي يصلاح ليك دبر راسك
غير هو راه غادي تندم بزاف الا ما دخلتيش
رجعت جوج خطوات لور وبديت كنفكر
بالسلخة اللي غادي يدير
الى مشات تا عرف بلي دخلت البيار د المزابي
ولكن فلخر حسمت القضية بتربى بجنوية
اندخل وهو يفرشخني با كيفما بغا
المهم را مغاديش يقتلني
غادي نخليوها هنا والسيمانة الماجية نبداوها مع الدخلة ديال البيار
والاكتشاف ديالي للحقيقة المرة اللي كانت كدور في الليالي بقلب الدار
وانا ما جايب للدنيا خبار
هذا ما كان اخوتي
طلعه  عييت نشوفو عييت نسمع عييت نفهم لي صايم عام كامل
كي شفت كلشي فهاد الزمان الحال خاسر واللعيبة رهيبة
ايوة عيد الحوس وقليل تنوب على الشي اللي جاي ما لقيت حبيب ولا دار حليمها
باللي صار النور سالو والشار سادنا عمل خب كيان وانا داري اللي كان جمر ولى

