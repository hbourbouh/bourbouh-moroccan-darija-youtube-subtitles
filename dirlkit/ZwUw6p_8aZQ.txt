الى بعدتي على الصداع والتبرزيط وطفيتي الضو ودرتي الكيط غادي تكون درتي خير فراسك
مشينا وعشان  واسمه
تميت       فايتة خليناها فاش وصلت للمحل ديال الدهب باش نشفرو
حليت الدفا باليديل ليسرا درت خطوة. ورديتها مورايا بنفس اليد
اليد اليمنى شاد بها الشاقور تحت الجلابة
ماعطيت بضهري للمحل حتى جزء من الثانية
هاد الدخلة ترينيت عليها حتى حفظتها
كان خصني نطبقها بالخف وبالحرف
وبواحد اللي تخلي الدفة ما طرطقش مورايا
دخلت لقيت خونا مريح عاطي بضهرو للباب وحال الكوفر
عندي الزهر الباب ما دارش شي صوت يخليه يدور يشوف شنو طاري
هبطت على وجهي الكاغول وجبدت الشاقور
يلاه بغيت نتمشى لجهتو وهو يدور
هنا جريت لعندو هازت فايدي شاقور وقلت ليه
كلمة وحدة الى خرجتيها من داك الفم غادي نغرس لمك هاد الشاقور فقرة جوطتك
كنت عارف لا جمعت ما بين هضرة قاصحة ولا هزات الشاقور
ما غاديش نخلي ليه تا شي فرصة فين يهرب التفكير ديالو لتا شي حاجة خرا
غادي نخليه تيشوف قدامو حاجة وحدة
يا الموت الشوفات لي دار فيا كان خصهم يتشكو كيشدهم ليكم فشي كبير
يعني خرجوا حواجبو وطلع وبدا كيتمتم عليا بشي كلام شبعان تمسكين
خود لي بغيتي ما تآدينيش راني مولا وليدات
درت فيه باش يسكتوا وخرجتو مورا
جبدت من جيبي حزام دلبلاستيك ربطت ليه ايديه مورا ضهرو
وعاود رجعتو مور بركتو فلكرسي
جمعت ليه رجليه ودورت عليهم بحزام اخر
خديت شرويطة كورتها كيف فشي تينيسة ودرتها ليا ففمو
شديت السكوتش لويتها حتى تزيرات عليه باش نتفادى يطلق شي غوتة يسمعها شي حد على برا
كانت هادي هي الخطوة اللولة
الحركة ديالو ونطيح من صوتو باش نقلل من الريسك دالفرشة. موراها دزت للكوفرة
لقيتو عامر بالماسويات دالفلوس
قلبت ديك الماليطة ما فيها تا ريال
دير فيها شي وراق ما نعرف ديالها
بديت كنخرج فدوك الفلوس من الكوفر
وكنديرهم فجيوب كنت مخيطهم فجلابة من الداخل
كنحاول نزرب باش نشريه فحالي دغيا
وانا لعبت في الكرسي كيشوف فيا كنخوي ليه في الحصيصة قدام عينو
وما عندو ما يدير
ما خليت فداك الكوفر تا فرانك
ديت ليه قاع داكشي اللي كان تما
هنا جات وحدة من بين المقودين كاملة
واللي هي نخرج من المحال
تشعل التلفزة اللي كاينة فالقنيتة الفوق
خدمت قناة ديال القرآن وزدت ليها في
الغرض من هاد اللعيبة كان هو مضرق على الصوت ديالو فحالة ما بدا كاينين فاش نخرج
حيدت جوج دفات من الفيترينا وحطيتهم فلرض حيت غادي نحتاجهم
بانت لي مكانة معلقة في الحيط
وانا نخوي تما دفعت كلشي للجهة لاخرى وخليت داك خينا معزول فجيهة المكانة
هبطتو من الكرسي
دفعت الكرسي تا هو للجهة لاخرا
وانا نزل داك خينا للارض
هادشي كامل وغير على ود باش ملي نخرج من هنا ما يقدرش يضرب شي حاجة يلوحها ولا يبدا يتكركب حتى يحل الباب
وبهاد الربطة اللي دار ليه يقدر يدير هادشي كاملو
فعلاش جات الوقيتة دابا الحبل لي لاوي على كرشي
كنت جايب معايا حبل صحيح لاوي على كرشي غير في حالة ما حتاجيتو فشي تاج
درت الكرسي وحيدت المكانة اللي معلقة فالحيط
وانا نربط داك الحبل مع المسمار لي تما
تكيت داك خينا على ضهرو وهزيت ليه رجليه مع الحيط
وربطتهم بداك الحبل
ولا داير فحالها
هاكا نقدر نضمن لراسي بلي ماعندو فين يقدر يتحرك
يديه مربوطين مورا ضهرو
ورجليه طالعين مع الحيط ومربوطين مع المسمار اللي تما
دابا ساليت من هنا
بقا ليه غير الخروج
وعلى ود هاد اللحظة هادي حيدت دوك جوج دفات ديال الفيطرينة
باش فلخر نرجع نبان غير شي معلم غادي بدوك الدفوف يصلح فيهم شي لعيبة
فلوس في جلابة شاقور درت ليه راسو فجيب السروال لي حداه الركبة
وربط له عصاتو مع فخضي باش يبقاو يديا ليبر
حيت من ايدي ولحتهم في القب ديال الجلابة
طلعت الكاغول فوق راسي ورديتو طاقية
هزيت دوك جوج دفوف د الفيترينا درتهم تحت باطي
نزلت لكم من الجلابة وانا ندفع الباب بالقدر لي عيني تقدر تخطف بيت الله الى برا
كيبانو ليه الطوموبيلات دايزة الناس غادا جاية
ما عندي ما نتسنى واخا
احسن سيناريو هو يبلاصي شيرمو وكيغطي عليا شوية
ولكن لا بقيت كنتسنى فرصة بحال هادي غادي غنصدق واحل انا
جمعت السوفل وانا دفعت دفة المحال بالكم دالجلابة ورديتها حتى لصقات
لقيت راسي فالزنقة غادي كنخطوي تحت باطي دفات
كنحاول نمشي بالريتم د الناس لي تما
ما تقيلة عليهم ما مزروب
وشحال ما بعت على المحل شحال ما كنزيد في الفيتوس
حيت عارف بلي غادي نخرج من المحال
غادي نبدا لاعب البراد فيها مع الوقت
خصني نشريه فحالي قبل ما شي حد يطيح على داك خينا فالمحال
بقيت غادي حتى وصلت لديك الدار المهجورة اللي كنبدل فيها
جبت صاكادو لي كنت خازن تحت الكاريطنات
حيدت عليها ديك الجلابة الخانزة في الوسط وديك البلغة
درتهم فصاكادو هوما وشاقور وداك الكاغول
لبس السبرديلتي وشديت دوك جوج دفات لحتهم فوق السطح ديال الدار
خرجت من تما ديريكت للمحطة ديال الطاكسيات
خديت طاكسي هبطني فحالي لكازا
وصلت للدار جوايه الطناش
دخلت لبيتي حطيت صاكادو وتلاحيت فوق فراشي
قتلني لعيا وخا مدرتش كبير
الدقايق اللي دازو فالمحل كانوا قلال
ماواصلاش قسمين دالماكانة
ولكن ديالهم عليا كانت تقيلة
هلكني فيهم لي كنت لاعب فيها
شحال هادي ما حسيت بهاد الراحة هادي
وشحال هادي وانا كنتسنى ندير غير هاد
واخا غير شوية من مور داك الضغط كامل لي داز عليا
نضت درت صاكاتو فالماريو باش نخطف غير شي نعيسة لي عيني من البارح ما داقوها
ولكن حلفات لا خلاتني
دماغي منقوشة فيه علامات استفهام كبيرة فهاد اللحظة
ولي جات فلخر ديالها هاد السؤال
شحال ديال الفلوس كاينين فديك الجلابة
مشيت عند الوالدة قلت لها را غادي نتكى نرتاح شوية
دخلت للبيت صرت تا وجبت صاكادو من الماريو
خرجت منو ديك الجلابة قلبتها وبديت كنسوس فيها فوق الناموسية
كنحسب في الفلوس وكنعاود
كل بريكة جمعتها كانت مطرفا بوحدها
فلخر لقيت الحساب عطاني
حداشر مليون قل شي الفين درهم
طلعات نوض طلق الدوايسك ديال القرينداي وبديت كنقز وكنشطح فوق الناموسية ما قاداني فرحة
تواليدة سمعات المزيكة بدات كدق عليا
نقص علينا داكشي را باك ناعس
صراحة كنت خايف لا نضرب هاد تمارة كاملة
وفلخر نجيب الفلوس ناقصة
طلع راسه فاشلة وكورتي ما طيحش في الشبكة وتبقى غير في الجناب حاصلة
وكون طحت فهاد الحالة كان غادي يخصني ضروري ندير شي بلان باش نزيدها دفيعة وما تبقاش تما واحلة
ولكن زهري بليصونص طلع هاز
دابا البلان كامل ولا داير على كيفاش غادي نوصل للدار بلي الصاف موجود وفوقما بغا الوالد يدير را يقدر يديرها
المشكل الكبير هو با راسو قاصح
تقوليه را شي محسن قادر يخلص ليك العملية غادي يدور فيا
يقوليه يمشي يخليه ففلوسو عندو معندي مندير بيهم
كيفضل يموت على يبان فعين بنادم مخصوص من شي حاجة
غفلتني انا ونا متكي وداني النعاس
مجبد فناموسية فوقها الفلوس مشتتة
الى تلاحت سكرين شوت لهاد اللقطة وشافها بنادم ما فخبارو تا لعبة من
غادي يسحاب ليها كان بديك اللعاقة لي دايرا بيا
ولكن في الواقع راه غير النعاس لي مشفتوش بالليل فهاد اللحظة غلب عليا
وفقدتها طاحت الظلمة
جمعت دوك الفلوس درتهم فصاكادو او سديت عليهم فالماريو
كليتو وخرجت وصلت على صحابي للقهيوة جوايه التمنية
ريحت وكنتسنى ديك اللقطة اللي غادي ينقص فيها شي واحد من الدراري ويقول لينا
فراسكم واحد المحل ديال الدب شفروه ليهم في الصباح
ولكن الواقع بعيد على هاد اللقطات اللي كيدارو فالافلام الاغراض الدرامية
تا واحد ما جبد شي حاجة ودازت البركة كيف العادة
غير هو كنت حاضر معاهم غير بالكسدة ودماغي في الدار كيفكر
شنو غادي نقوليهم وكيف غادي ندير للدخلة
نضت من القهيوة بكري باش نلقى مي مازال فايقة
دخلت للدار لقيتها هي وبا شادين التلفزة
قالت لي واش نوجد لك العشا? قلت لها اه غير باش في الكوزينة نعزلها
ناضت وتبعتها وانا قلت لها امي راه
كاينة واحد الجمعية تقدر تكلف بالمصاريف ديال العملية د با
هضرت معاهم وقالي جيب منها هاد الدوسي ديالو ويكون خير
قالت لي امي وهم
راك عارفو كيداير را ما ما غاديش يقبل ليك هادشي
قلت ليها مغاديش تكون فخبارو
غنقولو ليه راه
كنعرف واحد صاحبي وخوه طبيب هو يقدر يدير ليه العملية فابور
قالت لي مي وا سير حاول معاها اش غادي نقول ليك
دخلت عند الوالد البيت ولقيتو شاد يتفرج
كي بقيتي غا با شوية
قال لي ما بقى في العمر قدمها فاتو
قلت ليه راه كاين واحد صاحبي كيقرا معايا فلافاك عندو خوه طبيب وراه يقدر يدير ليك العملية بلا ما تا ريال
بدا با كيضحك
تخلي الشك خفتو غير يكون سمعني فاش كنت داوه انا ومي
قاليه واش باقا شي حاجة فابور فهاد الوقت
واش كدوخ عليا ولا اشنو
قلت ليه والله ايلا بصح داوي معاك اصبر شوية وما يكون غا الخير
رشت من عندو وخليتو داوي راسو
الغد ليه فالصباح خديت ضوسي ديال با ديالو
وقلت لمي راه غادي ندي هاد الاوراق للجمعية باش يعرفوا حالتو ويتكلفوا لنا به
كان ضروري خصني نغطيه على الكدبة اللي قلت لمي بهاد الطريقة
واخا عارفة مغاداش تحقرها
خرجت تلاقيت بلا مية او طلقت عليها تا ها هي كذبة اخرى
قلت لها را كاين واحد المحسن كان تيصلي عند باه في الجامع
غادي يتكلف ليه بالمصاريف
فرحات لي حيت شافت بلي كاين امل با يتعالج
ورجع لي حتى انا المزاج مقاد في عوض هاد الموت اللي طاريلي
هاد ليامات ولى الكدوب عندي على طرف اللسان
مباغيش نلعب بوراقي مكشوفين قدام تا واحد
كتعرف شنو تقدر تكون ديالهم ولا يحكمو عليك ونتا داكشي لي فيك كافيك
فاش رجعت للدار قلت لمي صافي راه ديك الجمعية غادا تكلف بكلشي
الغد ليه مشيت انا وياها للسبيطار باش نشدو رونديفو للوالدة. وفي نفس الوقت نوصيو الطبيب باش يدير فيها خو صاحبي وبلي غادي غيدير العملية
هي فابور  باش نتفاداو الفرشة قدام الوالد ايلا مشى حتى سولو
دخلنا للسبيطار وعينك ما تشوف الا الروينة الكحلة
تقدر دخل صحيح تمرض هنا غا بقوة المناظر اللي بيك دايرة
سولنا على الطبيب وقال لنا بلي كاين على برا المغرب ولكن عندو غير شي تلتيام ويدخل للبلاد
مشينا فحالنا على اساس دوز تلتيام ورجع
غادي نكدب عليكم ايلا قلت ليكم بلي
البلان ديال الشفرة مدايرش ليه السوسة فالراس
شحال من واحد فيكم غادي يكون طاح ليه في البال واحد السؤال مهم على المحل
لي هو واش كاينين الكاميرات تما ولا لا
خليتو تال دابا باش نجاوبكم مع واحد اللعيبة باش تفهموه مزيان
كانوا جوج ديال الكاميرات
ولكن واش كانوا خدامين ولا لا
معندي تا شي فكرة
مكرهتش كون كان عندي شي نقدر بيه نكون ونبقى
تما فداك المحال نشوف شنو غادي يجرى من مور مخرجتش منو
كان تيمكن لي نديبلاصا تال تما باش نشوف شنو طاري
بزاف ديال المجرمين كيقدرو يتفرشو فاش
كيبقاو يدورو لي دارو
الحاجة الوحيدة اللي كانت
يا نقلب في الأنترنت
ما كتبت حتى كلمة عندها علاقة بالسرقة ولا الذهب والروينة
دخلت ديال الأخبار وبقيت
كنسكرو ليه حتى طحت على واحد الفيديو
دايرين ديالها داك خينا شاد الميكرو
وكاتبين حداه سرقة محل مجوهرات شي حاجة هاكا
عفطت على بدات الفيديو بلقطات من برا لمحل معلوم
مغنبينوش لداخل شنو كاين
مراد دا داوي داك خينا
قاليهم دخل عليا راجل داير الماسك على وجهو
عزيز عليا شاقور وكتفري
ما عرفتو واش كان معاها شي واحد حاضي ليه فالزنقة ولا كتسنى شي عصابة
فيديو مقطع حيت يطيرو الأسئلة ديال الصحافي وكيخليو الأجوبة ديال خونا
وهنا غتجي واحد اللقطة اللي قال فيها
الكوفر اللي كانت فيه شي خمسطاشر مليون
والدليل من الذهب واحد عشرين مليون تقريبا
هادشي هادشي هادشي كرشخني بالضحك قدام الهيكرو
السيد قوفل الكدبة مزيان
الفلوس يقدر يكون ما حاسبهومش غير قدر من عندو
ولكن ديك الزيادة ديال الدهب اللي قال هي اللي فرحاتني
اثبات التصريح ديالو وعرفت بلي
دوك الكاميرات ما كانوش خدامين
يزيد اللي بغا يزيد دابا ما سوقيش
مورا داك خينا صحافي خدا تصريحات من الناس لي في السيكتور
كل واحد فيهم كيبدا يعطيك شي تحليل فشكالو
غير كتشعل الكاميرا كيبداو الفهامات
كيربطو شي احداث ما عندها تا علاقة بشنو طاري
كاين اللي قاليهم راه
هادي عصابة كدخل للمحالات ورا كيخدمو معاهم حتى العيالات
هاد التخربيق كامل او لعب
واخا معارفش التحقيقات فين واصلة
ولكن على ما بان لي من هاد الفيديو القضية مكالمة
كنت كنتسنى يعاود ليهم داك خينا على كيفاش فوقاش وشكون لي لقاه
ولكن ما عطى حتى شي معلومة على ديك اللحظة
زدت قلبت في ليسيت باش نلقى شي حاجة على الموضوع ما طحت على والو
الحاجة لي بقات كتهمني دابا ولي بغا يجرا موراها يجرا
يا الوالد يدير العملية
رجعنا من السبيطار انا ومي وقلناها لبا بلي مور تلتيام غادي نمشيو نشدو ليه رونديفو
عندو كانت منفخة
قالينا راه مغاديش نمشي غير بلا متعدبو راسكم
وليد كيعجبو يبقى يقصبها هاكا باش يبقى يتناقر مع مي
هاكا عايشين وهدا هو الفيول ديال العلاقة لي جا معاهم
الغد ليه قلت مع راسي نهز شي صريفة من داك الماريو
الديواليديا نساريهم ناكلو فشي بلاصة زوينة ونرجعو فحالنا
قلتها لهم ولكن با عكس لينا ما ما بغاش
ويتيا شافت با ما غاديش دارت بناقص
ما كتبغيش تخليه مدة طويلة لراسو لا تمشي توقع ليه شي حاجة
نقز الوالد قاليه اه سيري معانا را قاد براسي
مور شوية ديال د النكير ما بيناتهم لبسات مي جلابة وخرجنا
صراحة كان هذا واحد من بين الأحلام ديال الصغر
يكون عندي الصرف فاش نكبر ونتهلى فوالديا نخرجهم يتساراو ويتغورو
شوفو الحوايج اللي ماشافوهمش فالوقت اللي كانوا على ودي غارقين فتامارة
كتلقاهم مساكن مخابطين مع الزمان باش تلقاهم غتحنجر
حتى كدوز حياتهم فبلاصة وحدة
داكشي لي دارو واليوم يديروه غدا
ديت مي تسارينا
شريت ليها شي لعيبات
خدينا لبا تا هو شي حوايج قصينا ورجعنا فحالنا للدار بالليل
دورات مي الساروت ودفعات الباب باش ندخل
سبقتها بداك التقل اللي هاز وخليتها مورايا باش تسد الباب
من فوق وصلت للصالة شعلت الضو
وانا نلقى با
ونلقى باها شانق راسو بحبل
رجليه متلين وكرسي طايح للرض
طلقت داكشي اللي هاز وبديت كنغوت
علاش مي مسكينة سمعات الغوات لحقات عليا وهي تصدم
شتات ليه فرجليه وبدات كتبكي
كذكر الله وكتخرج شي كلام تيقطع القلب
ما عرفت ما ندير
ما قدرتش نخلي با معلق وما ما بغيت تا شي واحد يشوفو هاكا
جبت موس او قاديت لمي الطابلة او كرسي
قلت لها غادا طلعي وتقطعي الحبل
راه غادي نشدو ما نخليهش يطيح
عاونت مي حتى طلعات وعنقت با من الحوض ديالو
تعنيقة ما عمري درتها لو فحياتو هاني كنديرهالو فماتو
بقات مي معاقرة مع داك الحبل حتى قطعاتو
طاح عليا با ولكن الشدة لي داير ليه حكماتو
فوق السداري حطيتوه وهنا غادي تبان لي الكتابة لي في الحيط خلا
كتبها قبل ما يعلق راسو ويتدلى
ما خلاش رسالة طويلة ولا حتى جملة
كلمة وحدة لي مكتوبة
المسامحة علاياش غادي نسامحو ليك ابا راه نتا لي خصك تسمح لينا لا قصرنا من جهدنا معاك
لا ما فهمناكش ولا ما كناش حاسين بك
اللهم كنا عارفين شنو فالراس كيدور ليك
حضرو البوليس الطبيب هزوه في
داوه باش يديرو ليه التشريح
مشيت معاهم وخليت الدار عمرات من مور مكانتش كتصفر
واحد فشكل زنطونا بها الدنيا
في الوقت اللي كيكون بنادم حي كتلقى ناس قلال اللي كتعامل معاه
كتموت كيخرجو من حيت لا تدري
تا حد ما كيتلام الحياة هاكا دايرة
لحق عليا صاحبي عالي
بقا واقف معايا مكلف بالوراق حيت كنت فواحد الحالة متلقا لي يحسدك عليها
رجعنا فحالنا وبقات الجتة د با عندهم تما
دارو معانا الغد ليه نجيو نديوه فالصباح من هنا ديريكت للجامع يصليو عليه الدار ويدفنوه
فاش دخلت للدار كانت فايتة الطناش دالليل
حيت مي ملبسينها العيالات البيض من راسها تا على رجليها
باب الدار مدرع شي داخل شي خارج
اللي تلاقيت معاها كيعزيني وكيواسي فيا
كاين كاع اللي كيتسنطح وكيسولني شنو جرى له ولا كيفاش حتى مات
تافقت انا امي باش ما نقولو لتا شي واحد بلي قتل راسو
الناس غادا تبدا تحكم عليه واخا ما كتعرفوش
ولكن تعيا ما تخبيك غتخرج الخبار بشي طريقة
بزاف دالناس دالسلطة دخلوا للدار وكانت باينة باللي غادا تخرج للخبار
فاش كيسولني شي واحد كيفاش طرا ليه كنقول ليه مات كيفما كيموتو الناس كاملين
كيف ام من جوابي بلي غير قلب بلا متسولني بحال هاد الأسئلة هادو
بقيت في الحومة وبقاو معايا صحابي تا الوقيتة معطلة بالليل
صيفطوهم يمشيو ينعسو ودخلت بحالي
لقيت ميع وشي عيالات طالقين القرآن في الصلاة ومريحين
خليتهم معاه ودخلت لبيتي
ما فهمتش هاد الدنيا حتى
حتى كتقول راه شفت معاها اللخر كتصدمك بشي حاجة اللي ما عمرك تخيلتي راسك غادي تشوفها في حياتك
من اقوى هاد الحوايج في الموت د شي حد قريب ليك بهاد الطريقة
هي كتبقى تقول مع راسك
شنو هي الحاجة لي كان خصني نديرو ما درت
واش ما كنتش عاطيه الوقت اللي كان خصني نعطيه
واش كان فجهدي نوقف الموت قبل ما يخرج هادشي على الكونترول
يمكن ما كانش باغي
يمكن مكانش باغي يداوا ديال بصح وبزنا عليه
علاش واش وكيفاش
غادي يخصني نتعايش مع بزاف ديال الأسئلة معندي ليها جواب
هاد الاحساس بالذنب صعيب
كيحطك فواحد اللي كتكون فيها انت هو الجلاد وانت هو الفيكتيم فنفس الوقت
كتبقى تسلخ فظهرك حتى
كطيبو لا سديت عينيك عنشوف غير باه معلق
تمنيت تكون محضرتش لداك المنظر لي بقا محفور لي فداكرتي ليومنا هدا
ولا وشنو كيوقع ليه من مور الموت شي حد عزيز عندو
ولكن فاش كيكون داك العزيز هو اللي اختار يمشي
كتكون المصيبة مدوبلة ولا ولا ما نعرف كاع
ميمكنش يكون هادشي لي كيطرا لي
هادي را ماشي القواد هادي را
اوفرت وسط القواعد
حياتي كلها شلاضة كنحل الباب كيتسدو بسبعطاشر الف باب. بالزواقط والزكارم والقفولة
صراحة هادشي كيأزم
لي فقد شي حد عزيز عندو الله يرحمو
ليه مزال عايشين معاها
بروفيتة قبل ما ترمش وتلقاهم طاهرو
الماجية غادا تكون هي اللخرة
نهار توجد راه غادي نلوحها عليكم
هادا ما كان اخوتي
تهلاو
