الا سولتي اي واحد فايت مدوز الحبس هاد السؤال
واش عمرك فكرتي شي نهار تهرب ولا لا
محال تلقى شي واحد غادي يجاوبك بلا
ولكن باش دوز من الفكرة للتطبيق
هادي حاجة خرا
وغادي يكون طايح ديال الناس لي دازو من هادي لهاديك
غادي تزيد تصغار الدوارة الى شدينا دوك لي طبقو الفكرة
وشفنا شحال من واحد فيهم قدر يحط رجلو على برا الحبس
غادي نلقاو ناس قلال لي ينجحو
اليوم غادي نشوفو ديال واحد المحابسية لي استغلو داكشي باش كيجيو الدماغ دبنادم فحالات ديال الحزة
مشينا   فالسبعينات ديال القرن الفايت
جنوب افريقيا كانت غارقة في العنصرية
النظام تما كان تيفرق ما بين الأعراق. فالراس كيجيو البيضين
تابعينهم الاسيويين والملونين
عاد فلخر كتلقاه كحلين
مدارس وجامعات ديال البيضين ممنوعين على الكحلين
كتلقى هاد الفصل ما بيناتهم كاين فالصحة وفقاع
كاليتي كيديوها البيضين
وداكشي المدرح الكحلين
هادشي غادي يخليه بزاف ديال الدول يعارضو هاد الروينة لي طارية فجنوب افريقيا
والمعارضة مغتكونش غير من برا ولكن حتى من لداخل كانوا ناس لي واقفين هاد ملي كان مغرق جدورو في الدولة
من بين هاد الناس واحد السيد لي كتعرفوه
اللون ديالو كيخلي القضية تبان عادية
غادي يدافع على الحق ديال العرق ديالو
ولكن الواعرة هي كانوا ناس بيضين
اللي تاهوما وكيدافعو باش الحقوق د الناس تولي متساوية. بلا داك التفرقة ما بيناتهم باللوان
هاد الجوج هادو كانوا من الناس اللي كيناضلو فهاد الطريق
من الداخل ديال هاد الحزب
لي كان فداك الوقت منظمة محضورة
تيمستاف كانوا كيهبطو لشي شارع مطردق بنادم
كيفرقو عليهم شي منشورات
فيهم دعوة للناس باش دافع على الحقوق دالبشر اللي واكلة العصا فهاد البلاد
ولكن المشكل اللي كان
هو لا طاحو عليهم البوليس كيفرقو دوك المنشورات غادي يديوهم يكرمو في الحبس. شنو كانوا كيديرو
تيصايبو واحد القنبلة صغيرة
وكيحطو فوقها دوك المنشورات اللي باغين يفرقو
كيجمعو هاد اللعيبات فشي خنشة
وكيمشيو يحطوها فشي سيكتور الناس فيه غادا جايا
هادي هي التصويرة الوحيدة لي لقيت فيها الكتبة ولكن هانية باش تاخدو فكرة عليها كيف دايرة
واحد الوقيتة كتفركع القنابلة كيتشتو دوك الوراق في الشارع
كيقراوهم الناس وما كيتآدى تا حد
را ماشي قنبولة كتقتل بنادم عا باش دفع دوك المنشورات للسما ويتشافو بلا يبانو هوما في الصغرى
ولكن هادشي مغاديش يطول
في عام الف وتسعمية وتمنية وسبعين
قرقبوا عليهم البوليس
حققو معاهم وداروهم فواحد الحبس بينما جات المحاكمة ديالهم
فهاد الوقيتة الوالد ديال سطيف جا زارو
وجاب لي معاه هاد الكتاب
بابي غادي تكونو كتعرفو الفيلم لي خرج في الفين وسبعطاش بنفس السمية
راه تخاد من هاد الكتاب
ديك الساعة فاش كانوا الخوت مشدودين ماكانش الفيلم
كانت غير مكتوبة
واللي كتعاود على الهروب ديال شي محابسية كانوا مشدودين فواحد الجزيرة
الفكرة ديال الهروب من الحبس كانت عند تيموزطيف
ولكن فاش قراو هاد الكتاب
ديك الفكرة اللي كانت عندهم فالراس
خداو منو بزاف ديال الدروس. اللول فيهم
ان كل دقيقة عندك في الحبس مخصهاش تضيع في التخربيق. وقتك كامل تما خصك تكون عاصر فيه علاج شغل
كترد البال للصغيرة والكبيرة
كتبلاني وكتوجد الدرس الثاني
انك تقدر تهرب من الحبس بالزهر
ولكن ما يمكنش ليك تبازا عليه
حيت تقدر تجيبها فراسك
على خصك ضرب الحساب لكلشي
بلانك خصو يكون مخدوم من قاع جوايه
مغيس مزيان ويكون عندك فحالة ما خرجات ليك شي حاجة من الجلب
الدرس التالت وهدا مهم
عنداك يسحاب ليك بلي
الهروب من الحبس وهو تحط رجليك برا الحيوط ديالو
كاينة مهمة هي كيفاش تغبر بالخف فاش تلقى راسك برا الحبس
وفهاد كاين واحد الحاجة لي كتلعب دور كبير
اللي هي الفلوس
غادي يخص تكون عندك شي بركة باش تخوي السيكتور بلا ما يطيحوه عليك
تيمو سطيف مكانوش عارفين اينا حبسة غادي يصيفطوهم ليه فاش غادي يتحاكمو
نخافو لا ميلقاوش كيف يدبرو على الفلوس تما
وما يضبرو عليهم هنا فين مشدودين دابا
وباش يسلتو معاهم دوك الفلوس فينما مشاو
دارو واحد اللعيبة فشكال
شدو هاد الثوب ديال السيقار
جعبة صغيرة كيتخشا فيها السيغور
والواو فيها الفلوس وما يخشيوها في
الثقب الأسود اللي كتخشى فيه القويلبة
كل واحد فيهم خاشي فيه جعبة فيها الصرف
نهار جات المحاكمة ديالهم ضربو بطناشر عام. ولصقو لسطيف تمن سنين
كرعوهم فشبابهم والجريمة لي عمرو ليهم فالضوسي هي الإرهاب
مصطلح قشابتو واسعة
يقدر يلصقو النظام لي حاكم فشي دولة لأي واحد بغا
الحاصول صيفطو دوك لخوت لواحد الحبس فلمدينة ديال بريتوريا
هاد الحبس كان تبنى فالستينات على قبل السجناء السياسيين البيضين
الحراسة فيه مشدة
مكاين غير الزميط معمر شي حد قدر يهرب منو
كتزيد جوج خطوات كتلقى شي باب قدام وجهك
زيد عليها الإجراءات الأمنية كثيرة. في الليل الكلاب تيكونو في الساحة
ما مشيتي حتى قربتي لديك الجهة غادي تجيبها فراسك
فوق السور كتلقى القناصة واجدين لكل واحد بغى يدير فيها واعر. يتقبو ليه لحمو بشي قرطاسة لا عندو الزهر
ويلا معندوش يجيبوها ليه فالراس تيصيفطوه للقبر
هاد المعلومات جمعوها الخوت فأول نهار دخلوا للحبس
هادي هي لي كانوا فيها
داروتين فسبعطاش وصطيف حداه فتمنطاش
كتلقى فيه تلاتة ميترو فالطول على جوج فالعرض
مهوي ومضغوي مزيان
عندو شرجم على الساحة وشرجم على
السقف طالع بتلاتة ميترو
ستيلون معندوش باب واحد ولكن جوج بيبان. قرية وباب د الحديد
سجناء سياسيين كانوا عشرة في طوطال
على شي طريقة دلهروب نيسو ليهم
قالوا ليهم را ما عندكم كيف ديروه ليها
هانساو ولكن نتي بقا كيعصر فدماغو
تا طاحت عليه واحد الفكرة مقودة
الحفير ما عندك ما تصور منو
الاتجاه لي خديتي معندو فين يخرجك
الا بغاو يهربو خصهم يدوزو من الباب تسيلون. وباش يخرجو خصهم يصاوبو وساروت لي يقدر يفتح ليهم الباب
بدا تيم كيرد البال لكارديان فاش كيسد عليه
وبان لي بلي الساروت داير فحال هاكا
في الليل عصر على ديك التقبة
شد وريقة دار وسطها موس
وخشاه تما باش يشد لعبار ديال الراس د الساروت
فاش طراسا داك الشيفوريقة
بقى خاصو غير المادة باش غادي يصنعو
قالي بلي احسن حاجة يقدر يدير
يصاوب ساروت من الخشب
حيت بنهار كيتحركو فالماكازا ديال النجارة اللي كاينة فالحبس
دا معه ديك الوريقة لي شد فيها العبارات
وبدا خدام وراد البال للكارديانات
كلشي غادي مزيان
ولكن لقى مشكل فكيفاش يسلت معاه دوك الخشبات للسيلون
حيت الكارديانات كيقلبوهم فاش كيساليو
هنا تيم ولى كيهرب الماتريال لي خصو ديال القهوة لي كتكون عندهم
واحد الصباح سلت معاهم برد
شوية ديال الكولا وطريفات ديال الخشب لي خاصينو
الكارديانات ما داو ما جابو
فديك الليلة وبدا كيدخل الساروت فديك التقبة وكيجربها
كيعكس ليه وكيعاود يبردو باش يجيبو في التمامة
واحد الوقيتة كيدور
وهو يتحل ليه الباب
وناتي بمقداتو فرحة
ولكن كانت هادي غير البداية حيت فاش حل الباب اللول
لقا راسو قدام الباب التاني
الصدمة الكبيرة هي ان هاد الباب
معندوش تقبة الساروت لداخل دستيلون
كيتحل غير من برا
فخوتنا استغلوا نهار الجمعة
لي كيسيقو فيه المحابسية الكولوار
باش يقادو الساروت لداك الباب
سطيف كان راد البال لا يبان شي كارديان
وتيم كان خدام على الساروت
كيبرد وكيجرب داز مدة قليلة حتى كان الساروت ناضي
دوار وخرجات الساقطة
ولكن فاش بغا يردها
مبغاتش ترجع ليه
بقا مضارب معاها والو عكسات
هاد اللحظة هادي بانو الكارديانات
تيم ما عارف راسو باش تبلا
حاولوا المحابس يا الهي والكارديانات باش يقدر خونا يرجع الساقطة. ولكن والو
خلاها هاكاك دخل كل واحد للستيلون ديالو
وبداو الكارديانات كيدورو على البيبان باش يسدوهم
واحد الكارديان بانت ليه الساقطة خارجة وهو يدور في قارديان اخر
لاخر تا هو قاليه را ماشي انا لي خليتها. را نتا لي مدايرش خدمتك
فمن زهر المحابسية ان الكارديانات تصيدو
وكلها لصقها فصاحبو
دازت سالمة ودابا ولى عندهم الساروت ديال الباب اللول
والساروت ديال الباب الثاني ولكن المشكل في الباب الثاني
وكيفاش غادي تحلو من الداخل ديال السيلون
بداو كيفكرو كيف يديرو لها
الشراجمة اللي عندهم فيها الحديد
وبعيدة وخا دير يديك مغاديش توصل للباب
واحد الليلة تيم مريح كيعصر فدماغو
وهو يبان ليه البلان فالشطابة اللي عندو فالسيرون
كان مع راسو اجي نلصق ساروت فالراس ديال الشطابة
ونخشي يدي من الشريجمة ونحل الباب
او داكشي لي دار
بدا خدام في على واحد الخشبة ولصق فيها ساروت
وموراها لصقهم مع الراس ديال الشطابة
خرج ايدو من
وبالمراية ضرب على القفل
خشى الساروت تما
دور وهو يتحل الباب
طريقة ذكية باش حل الباب
ميمكنش ليك تحلو ونتا لداخل د الستيلون وخا يكون عندك الساروت ديالو
هنا ولاو الخوت دايرين فالجيب
ولكن السؤال لي مطروح
شنو الماجية بان ليهم يتبعوا هاد الخيط ديال البيبان حتى يشوفوا فين غادي يوصلوا. بقاو قدامهم الباب التالت
اللي استغلوه على قبلو نهار التسياق باش يقادو ليه الساروت
جاثيم وقبل ما يشد العبار لديك التقبة
جرب السوارت اللي عندو
مع دوار الساروت ديال الباب اللول
هو يتحل الباب التالت
ساروت واحد كيحلهم بجوج
هاهوما بداو كيزيدو شوية بشوية
وهنا فاش بان ليهم بلي احسن طريقة يهربو بيها
يا يخرجوا من الباب القدامي
يصاوبو ساروت لكل باب واقف ليهم فطريقهم
ولكن ماكانوش عارفين شحال من باب كيتسناهم
باش يعرفوا العدد ديالهم
ناض سطيف قال للإدارة راه خصو يشوف
خرجوه على برا
وفاش رجع صدمني بنادم
يتقال لتيم بلي باش نهربو
خصنا ندوزو من عشرة ديال البيبان في الطوطال
صعيبة القضية هنا زادوا معاهم فالفرقة ولاو تلاتة
نمشيو دابا للباب الرابع
اللي كانوا كيدوزو منو كل مرة كيهبطو يتغداو ويرجعو
استغلوا الغفلة ديال الكارديانات واحد النهار
وصاوبو لي ساروت وصدق ليهم
دابا عندهم ربعة على عشرة في النقطة
ولكن البيبان الماجد
ماشي بحال اللي فات
حيت الخامس والسادس
جاو حدا البيرو ديال الكارديان لي تيبقى عاصر بالليل
شنو غادي يديرو باش يوصلو ليهم بلا ما يدي خونا ما يجيب
لقاو الحل فالروتين ديال الكارديان
اللي كيدير نفس الحاجة كل نهار
كيطلق الموسيقى وكيدوز الصوت ديالها للسيلونات
فاش كيحبسها كيجيب دورة ديال الكونترول على المحابسية. كتكون فيها ديك خمسطاشر دقيقة. البلان لي تافق عليه يتيم
الكس هو ينزلو ويتخباو فواحد البلاكار تحت الدريجات
فاش يطلع الكارديان يدير الكونترول
يخرجوا يجربوا الباب الخامس والسادس ويرجعوا للبلاكار قبل ما يهبط الكارديان
اش جات الليلة باش يهبطو
بنادم كان مستريسيه مزيان
الريسك هاد المرة طالع
ويلا مشاو حتى حصلوا غادي يهزوهم الما
طلق ديال الموسيقى
وفهاد اللحظة بدا تيمو الكس
كيعمرو فراشهم بالحوايج
كيقادو على شكل دبنادم ناعس تحت الفراش
باش يبانو بحال الى ناعسين فاش يدير خونا الكونترول
موراها حلوا لبيبان او هبطو لبلاكار لي تحت دروج او تخباو فيه
ولكن الحاجة لي مفكروش فيها
هي كيفاش يشدو الباب ديال البلاكار من الداخل. هاد اللعيبة دارت ليهم مشكل كبير
بقا شاد القفل الصغير بالراس ديال الصبع
وقفات الموسيقى او خرج الكارديان من البيرو
الصوت ديال الخطوات ديالو كيتسمع عليها تيساع
مع حل هاد الباب باش يطلع فالدروج
زلق الباب ديال البلاكار من الصبعان د اليكس وتحل شوية
فهاد اللحظة حسو بلي
هادي الخرا ليهم
ولكن من زهرهم ان الكارديان كان مرفوع
كع ما كاين فهاد العالم
ما رد البال تا لعبة. فاش طلع خرجو من البلاكار
لقاو الباب الرابع خلا الكارديان محلول
قصدو البيبان اللي عندهم بيهم الغرض
الباب الخامس جربو فيه الساروت ديال الباب اللول وفتحوه ليهم
بالخف دازو للباب السادس
بقاو مطايفين معاه والو مبغاش يتحل
الوقت مكانش فجيهتهم
حيت كانت عندهم غير ربع ساعة
نرجعو للبلاكار حتى نزل داك الكارديان فحالو
وهما يطلعو الباب السادس وقف ليهم فطريقهم
ولكن نتي ماخدا وقتو باش صنع واحد الساروت
صاوبو من خشبة وسلك
ولاو كيهبطو بنفس الطريقة كل مرة
كينزل تيتخباو فلبلاكار
فاش كيطلع الكارديان الفوق سطيف كيلاهي بالهضرة باش يعطلو
هاكا كيربح دقايق زايدة لصحابو لي لتحت
بهاد يقدرو يحلو قاع البيبان
ولكن فاش وصلوا للباب العاشر
ماريسكاوش يقربو ليه
حيت تا حد ما عارف شنو يقدرو يلقاو برا
خلاو حتى الليلة ديال الهروب عاد يباليو به
هاد التخطيط كامل
والتصاويب ديال السوارت والتجربة ديالهم
خدا اليوم وقت بزاف
من نهار حطو رجليهم هنا حتى نهار جات الليلة لي قرو يهربو فيها
داز عام وخمس شهور
الخوت بتلاتة خداو باش يسلتو من الحبس. في الليلة ديال حداش ديسمبر الف وتسعمية وتسعود وسبعين
هاد المرة كان خصهم يشوفو شي حباس يلعب الدور لي كان كيلعبو سطيف. شحال ما قدر باش يربحوه الوقت
ما لقاو ما حسن من هاد السيد لي سميتو
واحد من اشهر المحابسية لي كانوا ديك الساعة تما
فاش طلق الكار ديال الموسيقى كيف العادة
تلعب عند الخوت الفوق
عمرو الناموسيات بالحوايج تحت المانطة
ولبسو حوايج حلو البيبان ديال السيلونات وهبطو بتلاتة
تيم اليكس طرقو معاهم المكانة ديال الضو لي كانت حدا الدروج
خربقو فيها شي سلوكة باش يطيحو الضو فالسيلونات
ودخلو لبلاكار وتخباو
هنا داك المحابسي بدا كيغوت على الكارديان
باش يطلع يشوف شنو المشكل ديال الضو اللي ما خدامش. فاش طلع الكارديان الفوق
خرجو خوتنا من البلاكار
حلو الباب الخامس السادس السابع التامن والتاسع
لقاو راسهم قدام الباب العاشر. اخر باب قبل من الحرية
جربوا كاع السوارت اللي عندهم
تا واحد فيهم ما حلو
باب داير بحال تاع الديور عادي
ولكن دار ليهم شوكة في الحلق
معكس مبغاش يتحل. في الوقت لي كانوا واحلين مع هاد الباب
كارديان صاوب الضو وهبط فحالو للبيرو. وخا يبغيو دابا الشغل ويرجعو فحالهم للسيرونات ما عندهم منين يدوزو
خدا واحد الحديدة وقاليهم غادي نطردك الشلخة لي شادة فيها الساقطة
تيم مبغاش ولكن سطيف جا من جهة اليكس
ما بقى الرجوع هدا هو الحل اللي عندهم باش يهربو
بدا تيكشط فديك الخشبة. والصوت لي تيدير طالع
ويقدر يسمعو الكارديان لي بعيد عليهم غير بمطار قليلة
كل ثانية كدوز عليهم بحال الساعة
تسعة ديال البيبان د الحديد والكريات دوزوهم
وفاش جاو لهاد الباب العادي يوحلو
اليكس دار لي فجهدو باش يطرطقو بلا فرشة
وفلخر وصل لداكشي اللي كانوا كيتسناوه
ارد ديك الشلخة اللي شادا فيها الساقطة
وبقا ليهم غير يفتحوا الباب ويخرجوا على برا
سبق اليكس شاف القضية على برا كيف دايرة
فاش عطاهم اشارة باش يتبعوه وخرجتيهم وموراها سطيف. خلاو موراهم السوايع واليامات
الشهور والعوام اللي كانوا غادي يضربوا كون ما زعموش وهربوا
فهاد باش الفلوس كينفعو
قدرو يخويو البلاد ومشاو لبزاف ديال الدول فلافريك
موزمبيق انقولا زامبيا تنزانيا
وفاللخر حطو رجليهم فالنجليز
هدا حدها لي بغا يعرف بزاف ديال يتفرج فهاد الفيلم راه خرج في الفين وعشرين
ولا يشوف هاد
واللي فيه ما يقرا يتيليشارجا هاد الكتاب اللي كاتبو تيم
فيه بزاف ديال اللعيبات مهمين
هدا ما كان اخوتي
تهلاو
