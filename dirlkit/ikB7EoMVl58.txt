ديال الكتاب المفتوح عالية ومن مور ما بقيت عاصر على القصة ديال الحبس
داكشي علاش قلت نضربو عندو دويرة
وهاد المرة الكتاب غادي يكون من الوزن التقيل
هو هذا سميتو قيم وسقوط الرايخ الثالث
خرج في الف وتسعمية وستين
وفيه اكثر من الف وميتين صفحة
كتبها عند خونا
لي سميتو ويليام الشيرار
صحفي ومؤرخ ميريكاني
دوا فهاد الكتاب على المانيا النازية من
وكيف ديما لا يجب الكتاب او بغاه
يخلي ليه فيسبوك راها في
وغادي نصيفطو ليه
مشينا هتلر كان باغي يسمي الكتاب ديالو ربع سنين ونص
ديال النضال ضد الكدوب
الكلاخ والتمرعيد التمرعيد هنا بالمعنى ديال الجبن
ماشي الفرماج زعما بالفرونسي
ولكن وقف ليه فطريقو هاد السيد
ماكس امان مدير لي مكلف بالمنشورات ديال الحزب النازي
راسو قسح من الطروطوار
تكلف باش ينشرو ولكن العنوان بدلو
حيتاش طويل ويقدر ومايلعبش فصالح بعد الكتاب
اللي دار هو
البومبة ديالي ولا كفاحي كيفما جا فالترجمات العربية
خونا ماكس ما كانش راضي على الكتاب
حيت كان كيتسنى شي عنصرية
على وكيفاش طلع الدروج من خدام في
ما كيعرفو تا شي حد
لواحد خينا دار بوم فالعالم كامل
وخا هكاك ميزة وماكس على الانقلاب د البار اللي معروف
او ديك اه الدراما او الروينة اللي وقعات مور داكشي
وشاف بلي بغات تجر الناس لي بغات تقرا على الكواليس ديال الانقلاب
وغادي طلع من المبيعات دلكتاب
ولكن هتلر كان دماغ
مدخلش ديك فلكتاب
الأصوم دالحزب النازي طايحة للأرض
ومبغاش يجبد عليه جرح قديم
لي كيلعبو فيه الدق بداك الانقلاب الفاشل لي دارو
الناس اللي ما عندهاش فكرة على هاد الانقلاب اللي وقع
القضية وما فيها هي الحزب النازل يسخن عليه راسو
وبغا يطيح النظام نهار تمنية نوفمبر الف وتسعمية وتلاتة وعشرين
ولكن مصدقاتش ليهم
ماتوا منهم سطاش
وتشد اه هتلر ورباعتو
كاين اللي علق النمسا بحال
وفرتكات الحكومة الحزب النازي
اللي هي اختصار ديال حزب العمال
القومي الاشتراكي الالماني
نرجعو للكتاب ديال
تطبع الجزء اللول منو فالخريف ديال الف وتسعمية وخمسة وعشرين
الثمن ديالو ثلاثة ديال الدولارات
الدوبل ديال دلكتوبا لي كان كيخرج داك الوقت
ماكس المدير د النشر عجبو الحال
وبدا كيعيق بالكتاب لي فعامو لول تباع منو ثلاثة وعشرين الف نسخة
وبقى كل عام غادي طالع
هاد الادعاء كانوا تيشكو فيه الناس النازية
وهادشي بان من بعد
فاش طاحو الحلفاء على الوتائق ديال دار النشر
العام اللول دلكتاب تباع منو غير تسعالاف
وربعمية وثلاثة وسبعين
وبقا غادي وكينقص البيع ديالو
ما تفرقع هاد القضية حتى شدو الحكم
فالعام اللول اللي ولا فيه هتلر مستشار تباعت اه مليون نسخة
هادشي في الف وتسعمية وتلاتة وتلاتين
الحاجة اللي رداتو مليونير
فالراس ديال الكتاب اللي ضاربين ايديهم ديال بصح
فالوقت اللي النازلين كانوا شادين الحكم في الالمان
ومن غير الكتاب المقدس
حتى كتاب اخر
منتشر كيفما دار الكتاب ديال
كيشريوه العيالات يحطوه واخا غير في الفيترينا. باش يحسوا براسهم في الأمان
في المغرب فاش كيتزوج شي حد كيغرقو باباه داك بالمانطات
تقول عندنا ستين درجة تحت الصفر
تحل بهم محل دير لاباس
لالمان اه بلاصة المانطة كانوا كيجيبو للعرسان الكتاب ديالي كادو
والدراري الصغار فوقما تخرج شي حد من المدرسة
كيعطيوه نسخة فألف وتسعمية وربعين كانت بادية الحرب العالمية ديك الساعة
تباع من الإنجيل نازل ستة د المليون نسخة
هادشي غير فلالمان
ماشي شرط تقراه المهم يكون عندك
كان اللي كيتشكى فالخفا
من التعليق ديالو
وكاين اللي ما فات فيه حتى جوج صفحات مقادين
ولكن كلشي عارف
بلي كاين بزاف د لالمانيين اه ماشي نازيين
قراو الكتاب قبل من الف وتسعمية وتلاتة وتلاتين
زيد عليهم بزاف د السياسيين من دول اخرين
غادي يكونوا قراوه قبل ما يفوت الفوت
ولكن كون ردو البال لداكشي لي فيه
كونصوفا والعالم من الكارثة لي نزلات عليه
تقدر اه تلصق الهتلر التهمة اللي بغيتي
وتشبع فيه سبان كاع من الفوق
ولكن ما عمرك
تقدر تلصق ليه تهمة وحدة
هي تقوليه غفلتينا
ما فراسنا ما يتعاود
السيد راه كاتب ليك اه سبعمية صفحة
معمرها بكيفاش باغي يرد لالمان
ايلا مشى حتى شد الحكم
وحتى العالم كيف غادي طراسيه مورا الفتوحات الألمانية
الخريطة ديال التصميم د الرايخ التالت كتلقاها حاضرة
هاد الرايخ بحال الا قلتي مملكة ولا امبراطورية
والرايخ الثالث كيطلقوه على المانيا النازية
داك اللي طبق فأوروبا يامات العز
محطوط بين جوج دفات دلكتاب
بدا كينوضو الشيب
فالراس د البراهش الصغار. وا رضوان بلاتي ا صاحبي
بشاخ على الحطة
وهادي اول مرة غادي نبان فيها ما بغيتش نبان مجرد
بغيت العشران يشوفوني فيك كي جيت? بوكوص ياك
وحيد بعدا من تما راك مدرق الناس ا صاحبي
قوليه شنو بغيتي طلقني
واش دابا اي واحد كتب شي كتاب فيه الطريقة د كيفاش غادي يفرع العالم خصنا نديرو منو
الى دارها شي واحد فهاد الوقت غادي تقول
هاد خينا مفروح غا كيخربق
ما عمرو غادي يحط رجليه اصلا في الحكم
ها مصدع لينا راسنا وباغي يبيع الكتاب وصافي
يمكن بنفس المنطق باش تعاملوا الناس اللي قراو الكتاب هيتلر فداك الوقت
مور الطيحة لي طاح الحزب النزيف فاش لاحوهوم في الحباسات
تا حد ما عارف
صعيب تقمر فهاد الحالة وتجيبها لاصقة
ونتا عارفني خبرة في
كون كنت ديك الساعة فلالمان نقمر نجيبها لاصقة
باينة من داك الموسطاش عندو ناوي على خزيت دين الكلبة
يالاه سير خليني نكمل
في الف وتسعمية وتلطاش فاش داز هتلر من النمسا للالمان
كان فعمرو ربعة وعشرين عام
جا من تما مشارجي من الداخل
القومية الألمانية  وحاقد على الديمقراطية المركسيين واليهود
عندو واحد الإيمان مكيتزعزعش
بلي العناية الربانية اختارت الاريين
لالمانيين منهم باش يكونوا العرق اللي حاكم العالم
الكتاب ديالو حط الحلول
لي كتبان ليه غادي ترد لالمان لكوان ضاربة فيه شميشة
من مور ما هزات القالب في الحرب العالمية اللولة
وتولي حسن من لي كانت
وماشي غير هادشي
حتى ديال الدولة بغا يبدلو
باش يولي مبني على العرق
وتعنق بإيديها بجوج لالمان كاملين فينما كانوا
حط ديال الديكتاتورية د الزعيم
لي دار لي هو نيت براسو
زيد عليه لي درز لي تابعين ليه
غيكونو كياخدو من الفوق
وكيدوزوهم لتحت ولكن واحد السؤال دار السوسة فالدماغ
وخدا عليه وقت بزاف باش يجاوب على طريف منو
فاش كان مشدود في الحبس
الجزء اللول اللي خرج في الف وتسعمية وربعة وعشرين
وطرف اخر فصل فيه الجزء الثاني
لي ما صالح تا لألف وتسعمية وستة وعشرين
هاد السؤال هو
كيفاش غادي تخلي الرايخ
يشد بلاصتو بين الدول الكبار ويتقادو الكتاف
وكيفاش تشد الطريق باش تحكم العالم
فالراس كتجي فرنسا
اللي خاصو يصفي معاه الحساب
العدو اللول ديالهم
واللي شبعوا قتيلة في الألمانيين بلا رحمة وما شفقوا من حالهم
قال بلي الهدف ديال فرنسا كان ديما هو تخلي لالمان مشرقين
او مشتتين دويلات صغيورين مفرتكين
وكون كنت فرنساوي كون درت داكشي لي دار
داكشي علاش خصنا نصفيو معاهم الحساب بالكاو
ضربة وحدة تجيبهم لرض ما عمرهم يحلمو وينوضو
ديك الساعة غادي نسدو علينا هاد الباب لي جاي منو التبرزيط فمرة
وغادي نقدرو نتوسعو كيفما بغينا
توسع اخونا ولكن فين
هاد السؤال جاوب عليه هتلر بالشرق
غالبا على حساب روسيا
وهادشي بان من بعد في السياسة الخارجية لي تبعها فاش كان حاكم الرايخ
ادلر شرح هاد القضية مزيان
وقال بلي الالمان خصها تكون حاضرة في ديال
متمشيش تمخشش فشي بطولة ميتة فلافريك
بمعنى التوسع خصو يكون فلوروب
تزيد لك اراضي جداد فبلاصة مزيانة
وماشي فلافريك كيفما كانوا تيديرو الناس لي حاكمين للمان من قبل
وزيد على هذا اوروبا ما مكتوبة فالسمية ديال حتى شي شعب
ولكن الأمة لي غادي تملكها
يا لي غادي تقدر تشدها صحة
الى وقفوا فطريقنا ومالين شي ارض
غادي ناخدوها منو بالخاطر
سوى صحة بالسيف البتار كيفما دارو جدودنا اللوالا شحال هادي
باش يلقاو ارض يقدر يحرتها شعبنا ويلقى ما ياكل
الأمة ديالنا خصها ارض
المساحة ديالها تليق بنا
الى سولتي هتلر كيفاش باغي توصل لهادشي
غادي يقول ليك نعفط على لاخرين
وما على باليش بهم
الكتاب ديال عاونو فيه ثلاثة د الناس
في الكتابة جبدت الشابيترات والتصحاح
ولكن وخا هكاك كتلقى فيه التحنقيز من موضوع الموضوع
سالاو لوريقات ديال اليوم
والكتاب المفتوح غادي يتسدانا
لي بغاه كيفما قلت ليكم فلول
خلي ليه ميساج في لاباج فيسبوك راها في
راه غادي نصيفط ليه الكتاب بالنجليزية
وحتى بالعربية من الأحسن يتقرا داكشي باللغة الأصلية
باش المقصود يبان واضح
هذا ما كان
تهلاو
