اهلا الخوت اليوم الحد
فيديو جديدة السيمانة اللي فاتت تبدا القاع الخابية
وفيه كان مولا نوبة هو
لي بغا الكتوب يدخل للفيسبوك ولا الانستغرام
را بوسطيت ديالهم
اليوم حلقة جديدة من ديال الكتاب المفتوح
ولي ما فاهمش غادي نعاود نشرحو
كناخد كتاب وكنقراو منو شي صفحات بالدارجة
هادشي لي كاين
الكتاب ديال اليوم هو هذا
سميتو النهاية ديما قريبة
خرج في الفين وتسعطاش
واللي كاتبو هو المعروف
دان كارلين ايلا ما عمرك سمعتي بيه
قلب على البودكاست ديالو راه السيد عندو ما يقول. او بالسوايع
لي بغا يقرا الكتاب كامل راه غدا غادي نبوسطي ديالو في الفيسبوك وانستا
ولي بغا يدعم الشان في
تحت الفيديو مشينا
ايلا مقدراتش البشرية
تهرس النمط ديال السلوك الجماعي
لي مشاو عليه جدودنا من النهار والدل الفجر ديال التاريخ
فغير تسناو شي حرب نووية شي نهار في المستقبل
العداوات كانت ديما واقعة بين الريوسة صحاح جغرافيا وسياسيا
فكاع الاوقات وقاع البلايص. من نهار بانو المدن لولين فبلاد ما بين الويدان
وغادي تكون كتخربق لكان تيصحاب ليك بلي هادشي ساهلة
الا حيدنا شي عصور سلمية لي كانت قليلة ومقطعة
تيبقى لينا اغلب الفترات ولي فيهم الحرب كانت شاعلة
ولكن الحرب العالمية الماجية
غادي تكون اول وحدة
لي مصادعين فيهم عندهم سلاحات فركعة
تقدر تمحي الحضارة ديال سنين في عشية واحدة
فتلاتين اكتوبر الف وتسعمية وواحد وستين
الطيارة ديال الاتحاد السوفياتي لاحت قنبلة هيدروجينية
فواحد ديال التجارب في القطب الشمالي
كانت اقود ما كاين فالسلاح فالعالم
شي حاجة هاربة
وحدة من بين الأهداف ديال هاد التجربة
هي يبينو المراكنة بلي راهم حاضرين
ولي دوا يرعف
ولكن هاد الميساج
فات الحدود دالمكان والزمان
ووصلات ريحو للبشر كاملين فوق الأرض
المؤرخ جون لويس جاريس
وصفها في الكتاب ديال الحرب الباردة
بأكبر تفرقيعة بشرية وقعات فوق الأرض
الفلاش ديالها ظرف تقريبا الف كيلومتر
والصحابة ديال الدخاخن طلعات بربعة وستين كيلومتر
فداك الوقت كانت اقود قنبلة عند ميريكان قل من هادي فالجهد بربعة دالمرات
الجنس البشري من داك الوقت
تال دابا هو جار معاه كتر من سبعين عام ديال التجارب لي خدامة يوميا
السؤال اللي مطروح هو
واش نقدرو نوقفو فوجه السلاحات لي ختارعنا ولا لا
والسلاحات غادا وكطور ماشي العكس لي كيوقع
الطريقة الوحيدة لي نقدرو نسدو بيها الباب ديال التجارب
هي لا عرفنا بلي ما نقدروش نوقفو في وجه داكشي لي صنعات يدينا
الإنسان قدر يتأدى وبطى معه بزاف ديال الظروف
يتباطا مع التحديات بلا حساب
ويوصل لهاد د الحضارة لي عايشين فيه دابا
القرن الواحد وعشرين هذا
عايشين وكنزيدو للقدام
والعدد ديالنا فوق الكرة اكثر من اي وقت فات
ولكن الى ضربتي على
غادي تبان ليك مشاكل لي تقدر تقلب علينا الطابلة
من غير الى قدرنا
وهادي هضرة اخرى
بزاف اللي كيسميوه هاد العصر من تاريخ البشرية اللي كنعيشو فيه
بالفترة ديال السلام الطويل
هادي كتر من سبعين عام ما ناضت شي حرب بين القوى العظمى
بحال لي كانت فبلاد ما بين الويدان ولي موراها الحرب العالمية حروب نابليون حرب تلاتين عام حرب مية عام
ونتا غادي في
حروف هاد الكبير كانت الطريق كدوز منا البشرية ديما
حتمية ما منها هروب
تل هادي خمسة وسبعين عام
عاد تكالمات القضية
مباشرة من مور التنقيزة الخطيرة اللي دارو السلاحات
هدا مكيعنيش بلي مكانتش مطايفات هنا ولهيه
العنف البشري ديما كاين
ولكن لحد الساعة را حنا نجحنا المطيفات الكبيرة
بين الدول العظيمة
القضية مبردة وهاكاك صعيب تميزي عليها
داخلين سوق راسنا حيت نقدرو نجاوبوها فيه
ولكن منقدروش نتيقو فيه لحقاش نقدرو نزلقو فشي حرب وهادي عادتنا
راه البشرية شطاحة وما كتنساش هزات الكتف
من العصر الحجري
وبنادم كيطحن في الطريق باغي يطور من السلاحات ديالو
على حساب التكنولوجي اللي كتزيد بشي نغيزة خفيفة
لا رجعتي غير شوية في التاريخ غادي طيح فجيوش
اللي تقدر تهز واحد منهم من شي عصر
والتاني من عصر اخر
غادي تشريها مابيناتهم
وغتلقاهم شادين مع بعضياتهم في المطايفة والترح حامي
تقدر تقمر عليه اكس وتجيها لاصقة
الأغلبية كان كيطايف بنفس السلاحات لواحد الفترة طويلة
الرمح القوس والنبلة السيوفة والعودان وزيدوا وزيدوا
ولكن مورانا بوليون
بدا ديال القتيلة بين الجيوش كيطلع
زادتو الثورة الصناعية كملات الشغل ديال بصح
الوزينات التكنولوجي والعلوم بدلو الكمارة ديال الحرب
باش وصلات الف وتسعمية وربعطاش
الجيوش ولا العدد اللي فيها كتر من اللي كان بزاف
والسلاحات طورات بدرجة كبيرة
امعلم هادشي كامل مكالي بالتروة القوة والشعوب
القوة باش تقتل عدد كبير من الناس
زادت بواحد الدرجة ما مفهوماش فوقت قليل
ولا التطور التكنولوجي حاجة لابد منها
حيت الى زكلتي شي حلقة وفاتوك
سوا فالسلاح ولا فالطاكتيك غادي يهزك الما
وهادشي لي خلا العلما عندهم واحد المكانة كبيرة
واصطاد الحريرة تكنولوجي ديال القرن العشرين لي خدموها في الحرب العالمية اللولة
رشقات الخوف فقلوب الناس كاملين
زيد على هذا ان العلوم زادت في السلاحات
واحد القوادة ما كطيحش على البال
في د بنادم
الغاز والكيماوي ولى البشر بحال سراق الزيت
صوت عليه يموت
الى كانت هاد الحالة لي وصلات ليها البشرية فلخر ديال الف وتسعمية وتمنطاش
شنو كان مخبي المستقبل من بعد
كانوا بزاف د المجهودات دارو باش حرب من هاد النوع مباقاش تعاود
ولكن بعد قل من عشرين عام
سلاحات جديدة شافت النور
فألف وتسعمية وتسعود وثلاثين
وقبل من شهر
علاش شعلات الحرب العالمية التانية
كتب انشتاين للرئيس دميريكان
روزفلت كيحدرو من الأسلحة النووية
وقال ليه بلي هادشي ماشي بعيد يبان في ليامات الماجين
التفرقيعة اللي وقعات في الجابون توريك الشغل
جوج ديال القنبلات درية
طيحو شي ميتين الف
ولهلا يوريكم الحالة لي كانو فيها الجرحى
ها واحد خينا كان حاضر
تشوف اشنو قال
بنادم تحرق لواحد الدرجة صعيب تميز بيناتهم
كلشي كحلة بالرمادة
حوايجهم مقطعين تا فمنهم كانوا عريانين
الجلد ديال يديهم ودراعهم مدلي من صباعهم
وجوههم مكانتش وجود بنادم
مبقا كيعاود هاد خينا على داك المنظر
نعطيك سويعة وغادي ينوض ليك الشيب في الراس
هذا كان واحد ملي بقاو عايشين مورا التقنبيلة
نفس الشهادة ديالو
يقدر يعطيها واحد من هنا للقدام
غادي يكون سلت من التقنبيل ديال الحرب العالمية الثالثة
هادو غير جوج د القنبولات
وشوف اشنو دارو
لا دار الزمان وتقنبلات الوقت بشي ميتين وحدة
شنو غادي يوقع
واحد اللعيبة تيقولو بلي قالها اينشتاين
ماشي السيور المهم
قاليك اينشتاين ما عارفش شنو الشكل د السلاحات
اللي يقدروا يكونوا في الحرب العالمية الثالثة
ولكن لي عارف
هو ان الحرب لي موراها
غادي تكون بالهراوات والحجر
كان اينشتاين قال هاد الهضرة ولا لا
المعنى هو لي كيهمنا
لي تيبين بلي الحرب لي غادي ترون فيها الدعوة مزيان
غادي ترد البشرية سنين لور
هادي اول مرة
الإنسان كيخترع سلاحات اا اللي تقدر تردو للقرون الوسطى
ولينا مقادين في الصف مع الكوارث لي ريبات الحضارات على مر العصور
شدينا بلاصة حدا الزلازل البراكن والأمراض
الحياة ديال الملاير دالبشر
كيلعبو بها ناس قلال بين يديهم
او ما تنساوش
النهاية ديما قريبة
مفتوح العلاج حيت الحيط ومشقق
وفي اي نهار تقدر تفيق
وتلقى البولة حمرا شعلات
الكتبة طلعات والرواح تقبطات
كتاب المفتوح غادي يتسد هنا
ولي بغا كيفما قلت ليكم فلول يدوز الفيسبوك ولا الانستغرام
را غادي نلوح غدا
الكتاب راه جديد خارج في الفين وتسعطاش
وكاينة غير وحدة بالنجليزية
مكاينش بالعربية هدا ما كان اخوتي
تهلاو
