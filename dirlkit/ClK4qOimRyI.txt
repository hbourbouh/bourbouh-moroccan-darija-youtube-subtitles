في الجزء لي فات خليناها فاش دوك مساخط الوالدين ديال
حسب الله وبا علاء بغاو يشفرو كاينة
قبل ما نبداو بغيت نشير لواحد الخطأ وقع اللي فات
واللي لاحظوا بزاف ديال الخوت
ولي درت على قبلو تحت الجزء الثاني من لي فيه هاد الملاحظة
ولكن لي ماردش البال هادي فرصة باش نوضح هاد المسألة
في الدقيقة السابعة كنت قلت بلي ما دازت ربعين يوم على السيد فقبرو حتى ضربو الكحل فالبيض
حيدو ديك ربعين يوم على السيد فقبرو
وديرو ربعين يوم على الولادة
اللي ما فهم والو يرجع للدقيقة السابعة في الثانية وغادي يفهم
هادشي لي كاين
نزول ديال اليوم
مشينا فاش كيصرف فيك بنادم الخير
وكتنوض تشفرو ولا دير معاه فعايل ولا ديه للكلاب
صعيب نكلاسيوك فشي حاجة قل من غدار
وهادشي اللي دار حسب الله وبا علاء
غدرو بسكينة وخداو باش يشفرو لها داكشي لي كتكسب
خلاوها حتى شدات كوانا فراس الدرب كتبيع الدنجال
هما ينقزو من الشرجم
دخلوك شطوها وداوك كلشي
شحال من واحد غادي يسول هاد السؤال ديال
شنو اللي كتكسب اصلا هاد خيتي باش يشفروه ليها
عندها واحد الصندوقة فيها حوايجها وحوايج راجلها
صندوق او بحال الى قلتي هو البلاكار ديال داك الزمان
من بين دوك الحوايج اللي فالصنيدقة كاين واحد اللي عطاتو ليها جارتها. كتعطف عليها
شداتو سكينة صبغاتو ورقعاتو
حيت كانوا الفيران دايرين فيه حالة
رداتو مونطو مخير
ومن فوق هادشي كانت خازنة واحد الجنايه
مخلية حتى هي رجع راجلها باش دير ليه شي شهيوة مزيانة دجاج اللحم
وخا كيبان ليكم هادشي بسيط
ولكن را عندو قيمة كبيرة عند الناس
للفقر عافط عليهم صباط نمرتو مكدورش فالسوق
سكينة كملات خدمتها داك النهار
رجعات فحالها كيبان ليها الشرجم مشخشخ
دخلات للبيت لقات الصنيدقة ضربوها صحاب الحال بميسا وخلاوها كتصفر
حتى من اللجنة اللي عرقات عليه وكانت خازنة وسط الحوايج طرقوها معاهم
سكينة حسات بلي
ما يكون من مراد الفعلة
غير داك بوقال ديال حسب الله
علاش حيت التاريخ ديالو فالشفرة يقدر يعمر مجلدات
عارفة اشنو كان كيدير فمالين الحوانت
اول حاجة دارت
ناضت مشات عند ريال بيتها اللي كاين فنفس الحومة
سلام سلام عاودات ليها شنو جرا
راه تشفر لي كدا وكدا
واش راجلك احساب الله عندو شي علاقة مع هادشي ولا لا
فهاد اللحظة وبدات كدريبلي
كدرق على راجلها باش متشريهاش ليه
قالت ليها اراه خرج مع الفجر مشى يخدم
ومغادي يرجع حتى طيح الشمش
فسكينة بقات هازة فقلبها وما جبداتش هادشي مازال
وخا كانت شاكة فرجل ختها هو لي ضرب ليها حبو تبن وخلاها على هاد الضس
غادي يدوزو يامات قلال
وهنا غادي يتفرش كلشي
شنو غادي يوقع
عصى بالله وبا علاء نوضوها مقارعة
فبحال هاد المخاريات فاش كيحضر سيد الفرشاوي
بدا كل واحد منهم كيفضح لاخر
وفوسط داك السبان والروينة
عرفت سكينة بلي الشفارة لي طرقو به تاهوما هاد الجوج لي منوضينو
وبلي قسموا داك الجنيبيناتهم
ودوك الحوايج داوهم للمحل ديال الراهن
فداك الزمان كانوا محلات ديال الراي
كتخلي ليه شي لعيبة وكيعطيك شي فلوس
ولكن لا فات الوقت اللي دار معاك وما جيتيش
ضربك طوبيس فداكشي لي راهنتي عندو
مشات سكينة لداك المحل ديال الرهين باش ترد حوايجها
مول المحل قاليها
راه فات الوقت وما حضر تا حد
دوك الحوايج را ولاو ديالي وبعتهم
وتصور دابا تكون بلاصة هاد خيتي
بنادم درتي معاه زوين
وشوف كيردوه ليك
فسكينة حسات بالمرار
خوها وراجل ختها ماشي غير
لاحو فالطارو والمسؤولية لي عليهم باش يصرفو على العيالات
ولكن مشاو بعيد
او غدرو بالسيدة لي كضرب تمارة على قبيلة
ومنها نيت هاد المساخط بجوج
فهاد الوقيتة رجع خونا حمد من الخدمة راجل سكينة
جابها لاصقة مع وقيتة كانت محتاجاه فيه
فاش كيخوي بيك بنادم كتكون باغيش يكتف على من تحت الراس
وا هو جا
وهاد المرة جايب معاها تلطاشر جنيه
هنا واحد الحاجة
غريبة وقعاتك سكينة فعوض ما ترد الحساب لدوك خوتنا لي ضمسوها ف رزقها
دارت معاهم مت الجميل
عطفات عليهم وكرماتهم
شرات الحوايج ديال الشتا للفاميلا كاملة
دوك الشفارة تاهوما داخلين فالحساب
داك حساب الله كرماتو مزيان
وشرات ليه واحد الحطة ديال المعلمية تما فمصر
صعيب تلقى تفسير لهادشي لي دارت
من غير ان قلبها كبير
ولا مسحات داكشي لي دارو فيها وخفرات ليهم
حيت عارفة قلة الشي تقدر تلوح بنادم لشي طرقان كيدي وما يجيبو
خونا حمد طلعات ليه الخدمة مع النقازة فالراس
السبب اللول تمارة والسباب الثاني حيت اه كيبقى بعيد على مراتو سكينة
خدا باش يتبت اللرض هنا نيت فالسكندرية
ويقلب لا لقى شي خدمة مزيانة
تجتاز سيمانات وهو كيدور ما لقى فين يتحرك
بلاد واقفة ما كاينة خدمة
قالت لي سكينة اجي نمشيو للبلاد ونعيشو فيها باللي قسم الله
بعاد على هاد الروينة اللي طارية هنا والصداعات دبر ليك تما فخدمة راه غتكون موجودة
زيد عليها المصروف غادي يكون قل من هنا
خونا حمد عجبو الحال
حيت بدا كيتقال عليه الحمل ديال المصروف اللي كيبقى يحط عليها سكينة
فمشاو للبلاد وهاد البلاد هي الأصل ديال خونا احمد
مشاو تما كراو بيت
تحرك خونا فواحد الخدمة مع وزارة ديال الأشغال
كيسقيو في الوقيتة ديال الجفاف
هاد الخدمة غير موسم وكيسالي
تتريح من الخدمة تحنسرو
وعاودو رجعو للسكندرية
خونا حمد بقا
مدة قليلة وما لقا تا حل من غيري يمشي عاوتاني يخدم مع النقالزو
هنا سكينة مشات تريح معاها فاميلتها
عرفتي شنو لقات
عطاتهم كرا والدار كاملة بالطوابق بجوج
من غير واحد البيت لي كانت كتسكن فيها واحد السيدة مريضة
الصدمة الكبيرة هي فاش لقاتهم ردو من ديك الدار
دار القحاب في الخفا
المشية اللي مشات عليهم سكينة اللي كانت هازة على كتافها المصروف
خلاتو مع الضس
الجوع كينخر فيهم
لقاو راسهم قدام تلاتة د الحوايج
اللولة فيهم يموتوا بالجوع حيت ما كاين لا خدمة لا ردمة منين تجيب فلوس المصروف
الثانية هي يخرجوا يكريسيو عباد الله ولا ينقزو للديور
ويعطيو غا لتاشفارت
وهادي قاصحة عليهم حيت ما واجدينش ليها نفسيا لا حسب الله ولا هداك خو البنات
والتالتة هي يخدمو فالتقحبين
وماشي بشكل قانوني
ولكن فالخفا ديور بحال هادو كيفاش كيخدمو
كيكون راجل ومرا
باغين يقضيو الغرض ولكن طايحين فأزمة البرتوش
كتكري ليهم الباطرونة شي بيت فين يقصروه
كيجي شي راجل وكيختار شي وحدة من البنات اللي عند الباطرونة في الدار
فحتاش الفاميلة د سكينة كانت واصلة ليها للعظم
الاختيار ديالهم وسط دوك التلاتة دالحلول اللي لقاو قدامهم
جا فهاد اللخرة
واللي هي دار القحاب
بشكل سري علاش اختاروا تكون في الخفاء
حيتاش هوما صعايدة وعايشين وسط الصعايدة
وكاينين ولاد بلادهم تما ما يمكنش اه يحلوا دار قانونية بوراقها وكلشي عارفها
حيت غادي تشوى وسط ولاد بلادهم
زيد على ان الفلوس اللي كتجي من بحال هاد صريفة مزيانة
والبنات لي كيخدمو فيها كتلقاهم محركين فخدامي خرين. بحال البيع د الخضرة الخياطة. ولا كتخدم في الديور عند الناس تصبن وتجفف ليهم
بزافت الكليان كيفضلو هاد الديور لي في الخفا
حيت مباغين تا حد يشوفهم فشي حومة معروفة بالتقحبين في المدينة
وتصدق طايحة القيمة اللي عندهم وسط الناس
فهاد الديور اللي فالخفا كيكونو مزروعين
وتا حد ما داري بشنو طاري
نرجعو للفاميلا را هي هي لي تكلفات بالإدارة ديال دار القحاب. خدمات عندها ثلاثة ديال العيالات
كانوا كيبيعو الخضرة ولا كيقليو الدنجال في السيكتور
فاش كيجيو شي كليان
كتخرج را هي كتعيط على شي وحدة من هادو باش دخل للدار عند خونا لي كيتسمى
ديك خيتي كتخلي داكشي لي كتبيع
وكتوصل عليها الكليان للبيت
باش كيتسالا الطرح وكيمشي فحالو
اللي كتاخد رية هو خمسة وعشرين فالمية
والثمن راه على حساب كل واحد وباش كيجودو
لعجباتو السلعة وجاتو مليحة راه كيتهلا فيها
بس اوكي هنا فاش وصلات لقات ختها دارت مشروع مقود
ما فهمات والو
حيت كان كيسحاب ليها بلي اختا ما قادة دير تا حاجة فحياتو
خلاتها قطة مغمضة قبل ما تمشي للبلاد مع راجلها
فاش رجعات لقاتها محركة بواحد الشكل واعر
را هي كانت فيها ميزة مزيانة
لي هي كانت تقيلة متبتة تصلاح تسير شي حاجة
ماشي بحال سكينة اللي خفيفة كتير وكل نهار كتلقاها فشي حال من الحوال. مراسياش
ا شعور قلال ومور ما دخلات را هي لهاد
تبتات بلي عندها واحد الدماغ يصلاح لهادشي
تا شنو كانت كدير باش دبر على العيالات
بدل الكلبة راه خطيرة
كانت كتنزل للسواق
كتقني على شي وحدة
كدخلها شي دخلة وكدي وتجيب معاها في الهضرة
وفي نفس الوقت كتسكاني حالتها الاجتماعية والاقتصادية
هنا كتبدا تغربل دوك العيالات لي هارب عليهم الراجل ولا مريض شاد الفراش ما قادرش يصرف
ولا شي وحدة لي هازة فاميلة
كاين وحدينات لي ميت ليهم الراجل ولا ميتة ليهم الحركة
فرا هي كانت كتصيد هادو من السواق
وبعض المرات كانت كتهبط لواحد البلاصة فسكندرية
الديور فيها لاصقين مع بعضياتهم
شي داخل فشي وشي خارج من شي
حومة مفرشخة واكلة العصا
بحالا مفرقعة فيها شي قنبولة
الناس اللي كانوا كيسكنوا تما مقودة عليهم من كاع النواحي
المرض دار فيهم خبلة والدنيا شبعانة زبل ودخاخن
هادا كان تيران مزيان لريا
كتهبط تجي من هنا وبنات وعيالات لي يقدرو يتحركو معاها في الفرقة
كتلعب ليهم على اليد اللي كتوجعهم وكتجرهم لعندها
بالكلام الحلو وبالشكوى للهموم حالا عينيها
را هي ولات اه ميسي ديال تقواديت
عارفها مزيان اشنو كدير اوتاقنا شغلها. باطرونا ديال بصح
كتلوح الشبكة على بلا ما تكون عندها شي خايبة
فالدار ولات القصارة فيها يا سلام
الإدارة شداها را هي
والأم كدير الشغال في الكوزينة
حسب الله وبا علاء ما كيديرو تا وزة بحال ديما
من غير يطرطقو دوك الفلوس فاشما رشقات ليهم
باش رجعات سكينة لقات هاد الانقلاب لي وقع
وهي تحط صبعها بين الصبعان
تا انا لاعبة معاكم
شكون لي مغاديش يعجبو الحال
وباينة عصى بالله
هاد الجوج ديما منوضينها ماكيتفاهموش كل واحد هاز فقلبو ودغينا لاخر
سكينة ولات تا هي خدامة في تقواديت
من مور ما علماتها الباطرونة الكبيرة
ريا فحيت سكينة لسانها صليط
فكانت كدخل ديما فصداعات مع حسب الله
حيت السيد داير فيها هو رئيس مجلس ادارة دار القحاب
بسباب حاجة وحدة
غير حيتاش هو راجل مولات البروجي
هو اللي كان كيقسم دوك الفلوس كيفما رشقات ليه
هادشي مغاداش تقبلو سكينة لي مكتحنيش الراس
ما سكتاتش لهيه
بدات كتفكرو في الأيام لي فات او
نهار جا هو وبنتو من الاسكندرية ودخلاتو
صرفات عليه وعلى ولادو ومراتو
ومعجباهش الحال حيت
وانا غير ناصر رجليه وكيطحن فدوك الفلوس بلاما يدمر عينيهم. هاد الصداعات بين سكينة وحسب الله بقاو شهرين
او فلخر كان خصهم يساليو بشي طريقة كيفما كانت
حسب الله مشى عند واحد السيدة كيعرفها
وقال ليها شوف الله يرحم باك
غتمشي عند سكينة وغتقوليها
يا تكلف هي بالدار
نمشي انا فحالي انا ومراتي وولادي
يا انا نتكلف بالدار
وهي ضرك زلافتها من هنا
وحدة من الجوج
مكاينش تلاتة مشات هاد السيدة وصلات الخبار لسكينة
را جا عندي فلان وهاشنو قالي نقوليك
شنو كيبان ليك غادي تختار سكينة
لكنت بلاصتها غادي نختار نبقى في الدار ولي بغا يجري فحالو راه الباب وسع من دوك لي خدامين فيها
ولكن ماشي هادشي لي دارت
سكينة اختارت تمشي فحالها
علاج مامعروفش شنو دار ليها فبالها ولا كيفاش فكرات فهاد الفيلم
دبرات فكرية فواحد البيت قريبة الحومة لي خلات فيها الدار موراها
بدات كتحط داك الدنجال والطعمية قدام واحد القهيوة جنب الدار فين كارية
ومرة مرة كانت كتصبن الحوايج لعباد الله
من فوق هادشي كانت كدبر بشي كليان دخلو يقصر معاها
ولا تكريها لشي حد باغي يقضي فيها غرض مع شي وحدة جايباها معاه
المهم نفس الحكاية كتعاود
سكينة مقدراتش تنافس دار القحاب لي دايرا ختها بهاد الميني بروجي ديال والو لي خدامة عليه
را هي سايقة التران
ردات ديك الدار مخيرة وعمراتها بالبنات. ديالها مزيان
جا واحد النهار اللي كانت فيه سكينة مريحة فواحد القهيوة كضرب الطاسة وكتسنى واحد الكليان
وهي تهبط حملة ديال البوليس على داك
فالراس ديالها واحد الكوميسير
قال اللهم نشقى من هاد خياتي لي في القهاوي
لي غالبا كيكونو خارجين الطريق
والآن نبقى ندور نجمعهم من الديور اللي مشتتين في المدينة كاملة
فالبوليس شقم وسكينة وغادين مجررينو
شكون لي غادي يفكها من هاد الجرة
مولات القهوة لصقات الكوميسير وقالت ليه راه السيدة درويشة وكتصبن للناس وكدا
وما عندها تا علاقة بدوك العيالات اللي خارجين الطريق
المهم بقات كطلب فيه وتزاوك
الكوميسار طلقها ولكن بشرط
ما عمري نشوفك في القهوة مرة اخرى
نهار نلقاك فيها نصيفطك للحبس فقضية ديال دعارة
هادشي لي وقع دار الزلزال في النفسية ديال سكينة
ما حملاتش التبهديلة اللي دارو ليها البوليس والسبان اللي خدات على ودنيها
الغد ليه بقات كضرب الطاسة النهار كامل
كتحسر على داكشي لي وقع ليها
كتشوف دارت ختها خدامة تا حد ما قرب ليها
وهي غير مديبانية الوقت وشوف شنو جرى لها
بدات سكينة كتعاود داك الخير لي دارت معها فاميلتها لمولات القهوة
انا لي وكلتهم وشربتهم
كسيتوهم وصبتهم راجلي فاش كان كيرجع كيتهلا فيهم
فلخر شوف شنو دارو معايا? جراو عليا من الدار
وكملات الباهية بالبوليس لي جفو بيا لرض
فختنا كانت داخلة فواحد ديال السكران اللي
كتبدا تجبد الدراما لي دازت فحياتك وكتلوح دموعك عليها
ناضت سكينة كتجرجر فرجليها غادة قاصدة دار ختها باش تحيح عليهم
صافي شعلات ليها بولة حمرا فدماغها ونوض تقود السوايع معاهم
فاش وصلات للدار دازت على حسب الله لي كان كيخنزر فيها بشي شوفات
عارفها جاية غير باش تنوعر ولا تقلب باش تشعل شي صداع
سكينة بدلات ريافة اش دخلت للدار
وعرفات بلي واخا تفكرهم بالخير لي صرفاتو فيهم
ما غادا تصور من عندهم تا لعبة
يدارتها من قبل وطلعاتها بالخاوي
فهاد اللحظة غادا طيح عليها واحد الفكرة جهنمية
الفكرة هي هادي
الدار مطرطقة بالكليان
وهادي هي احسن فرصة باش نمشي نعلم البوليس ونقول ليهم
را كاينة واحد الدار نايضة فيها تقحبين
هوما جراو عليا
انا نشريها جد بوهم كاملين
شدات سكينة طريق الكوميسارية حتى وصلات لبابا
وهي تبدا تغوت على داك الكوميسار اللي شدها فالقهيوة بسميتو وكتحيح
معاها قاليهم دخلوها لي
وقفها قدامو شنو كاين? مالنا على هاد الصداع هادا
قالت ليه را كاينة واحد الدار في الحومة الفلانية اشنو كيطرا فيها بلا خباركم وكدا
عمرات ليهم الضوسي مزيان عوالة تيغرقهم
دقايق قليلة مورا هاد الهضرة
البوليس هبطوا على ديك الدار
بقاو فيها ثلاثة ديال العيالات مخبيين تحت الدروج
وثلاثة ديال الرجال طالعين فوق السطح
جمعو الزمر كامل وشدوريا
حساب الله فين هو وسط هاد الفيلم
خونا تصاب هرب قبل ما يحطو البوليس رجليهم تما
ولكن مورا ساعة كان قدام الكوميسار كيدافع على الدار
وتيقوليه بلي هادي راه دار شريفة
ماشي ديال داكشي لي كيصحاب ليكم
حنا را ناس مزيانين وداخلين سوق راسنا
الكوميسير زمطوه بسؤال واحد
قاليه وكيفاش مراتك مخبية تلاتة د العيالات وتلاتة د الرجالة في الدار
تمشي تحت الدروج وجاي في السطح
وانا ما عارف باش تبلى
بدا غير كيدخل ويخرج في الهضرة
وفاش حس بلي يقدر يمشي فيها تا هو رجع لور
وبدا كيقوليه انا مافراسي والو من داكشي لي جاري تما
ولا باغي يصوفي غير راسو فينما بغات تلصق ديك الساعة تلصق
ومن زهرهم ان هاد الكوميسير مكانش مسالي ليها التخرميز ديال ديور القحاب
حيت اصلا كانوا مزروعين فبزاف ديال الحومات فمصر
عطى ديالو باش دوك تلاتة د العيالات لي لقاو تما
يدوزو فالكونترول ديال الطبيب
وطلق دوك الناس لاخرين يمشيو فحالهم
هادشي كامل دارو مورا
مسيق لرض بداك حسب الله وشبع فيه معيار
قاليه عندك جوج حوايج لي قدامك دابا
يا اما دفع مراتك طلب باش تولي ديك الدار قانونية
يا اما تخويو داك السيكتور ما عمري نشوف كمامتكم مرة خرى هنا
الاختيار اللول ما يمكنشاي يديروه
والسباب راه معروف
خايفين من الشوهة وسط ولاد بلادهم
بقا ليهم غير الاختيار التاني
فاش خرجوا من الكوميسارية مشاو عند سكينة هي لولى
عاودو ليها شنو وقع
دارت براسها مصدومة ما فخبارها ما يتعاود
مشات مع مول الدار وعاوناتهم باش يجمعوا حوايجهم ويخويو تما
جاو ريحو مع سكينة في البيت ديالها بينما شافو شنو الخطوة الماجية لي غيديرو
لمو با علاء
رجعو لكافر الزيات
وداكشي لي بقا من الفاميلة دبرو فجوج بيوتك راهم فواحد الحومة خرا
خدا طرية بيت هي وراجلها
وخدات سكينة البيت اللي حداهم
نرجعو مجموعين عاوتاني كيفما كانوا من قبل
من طبيعة الحال
عندهم فاش يخدمو من غير يقلبوها دار القحاب حيت هي لي مسلكاهم
فهاد الوقيتة كانوا كيجيو شي خدامة يقصرو فهاد الدار
ومن بين هاد الناس
واحد خينا سميتو سداد
ولي طاح فسكينة وطاحت فيه
وسبقو مصاحبين ولا ديما كيجي عندها
هو اللي كان كيصرف عليها
شكون ما يعجبوش هاد الفيلم لي طاري
اباينة حسب الله
يديك خطابيطة ديال صاحب سكينة كل نهار
بدات كدخل الشكل الجيران
حسب الله تشكى منهم
قاليهم راه غتشريوها لينا مع هاد الناس د الحومة
فولات سداد كيبقى مريح فالقهيوة مع صحابو
حتى كطيح الضلمة عاد كيمشي عند سكينة
واحد النهار واحد من صحابو جرى معاه الفيلم
وكيفاش هاد خينا اكتوصل واحد الوقيتة كيسلت علينا من القهوة
فين غادي افلان اراه غادي انشوف شي ناس من الفاميلة
هو يتبعو تبيعو حتى دخل للدار
بدا هاد خينا كيدير كيسول حتى عرف بلي نايضة تقحبين تما
هو يولي يدير نفس القالب لي كيدير عشيرو سداد
كيكونو كيتقهواو وكيخليوه يسلت عليه للدار
ومن الصدف ان هاد خونا غادي تزاد فسكينة
وغادي يبدا ينافس عشيرو فشكون لي غادي يطيحها
هاد خينا هدا هو
واحد من الشخصيات الرئيسية
ولي سميتو محمد عبد العالي
فهاد عبد العالي
هو اللي صدق رابح سكينة في
سكينة تزعطات فيه
وساس داك سدادة
جاتو قالت ليه صافي غنحبسو هادشي لي بيناتنا
سداد عرف بلي ختنا عنات داكشي لي قالت وهو يخوي السيكتور
هادشي وقع في عام الف وتسعمية وسبعطاش
فهاد الوقيتة داك عبد العالي كان فعمرو تناين وعشرين عام
صخرة من سكينة بعشر سنين
ومكانش غير صاحبها وصافي
ولكن ولى ضلعة صحيحة في الفاميلة من بعد
والفرق بين هذا وداك السداد
وها الناس الداد كان تيصرف على سكينة
ولكن عبد العالي سكينة لي كتصرف عليه
وهادشي غادي يديرونجي داك بوقال ديال حسب الله
ما تسرطاتش ليه هاد القضية
سكينة قالت ليهم حياتي هادي نصرف عليها من بغيت
وهادشي غادي يزيد يترون بقوة الدخول والخروج لهاد الدار
الجيل اللي غادي يخلي الجيران يزيدو يشكو بلي
فحومتهم كاينة دار لي موسخة السيكتور
هنا غادي يبداو البراهش لي في الزنقة كيبرزطوهم بالصداع وحشيان الهضرة
كيطلعوها عليهم بالغنا والتقبال
القضية تفرشات والكليان مبقاوش كيدورو بالحومة
راية وسكينة مات ليهم الحوت هنا
هما يقرو يخويو البلاصة
يمشيو يقلبو على رزقهم فجهة اخرى
عصام الله طلع ليه الدم
وشاف بلي بسباب سكينة وفعايلها
غادي يصدقو مبدلين العتبة
عليها قاليها كل عيشة الطريق
را مغاديش نسكنو مجموعين هاد المرة
داكشي لي كان
عبد العالي مشى هو وسكينة لواحد الحومة
وقدموا راسهم للجيران تما بلي راهم راجل ومراتو
مزوجين وماشي بعيد على هاد الحومة لقات رية وحسب الله سكنة فواحد الزنيقة صغيرة
وكيف العادة شنو غادي ترد راية هاد الدار
الواب راه باين
دار القحاب عاوتاني
ولكن هاد المرة استافدات من التجارب لي فاتو
فباش نتبتو رجلينا هنا
خصنا ندبرو على شي
بالمصطلح المصري هو الفتوة
ناس بحال هادو كانوا داك الوقت كيحميو دروبا كانوا كيديرو خدمة شريفة
ولكن واحد الوقت ولاو بزاف لي دايرينها عصابة وكيتعداو على الناس
اما اللي طاح ليهم الدرابو
فراه ولاو خدامين مع شي باطرونا مقابلين ليها الدار باش تا حد ما يقدر يحل فمو فشي حومة
فواحد النهار دخل واحد الكليان للدار عند ريا سميتو
عغرابي قصر مع راساتو
فاش سالا ما خلصش
علاش حيت هدا من دوك الفيادر لي كيديرو لي رشقات ليهم
هنا شعلات لا رياب ولا فراسها
وبان ليها بلي هدا احسن واحد
يقدرو يسكتو بيه الجيران
زيد عليها اي واحد من الكليان سخن عليه راسو ومبغاش يخلص
هذا هو ربيع يتكلف به
هاد عرابي فاش جا
جاب معاه واحد خيتي سميتها ناضلو
عندنا الله بنت عندها ربعة وعشرين عام
مزوجة هادي تمن سنين من واحد السيد لي شاد الفراش بقوة المرض لي فيه
مصاحبة مع عرابي هادي ربع سنين
كيجيو للدار عند ريا وكيديرو فيها لي بغاو
را هي ردات البال بلي هاد عرابي كيبروفيتي من هاد البنت
مكيدبرش عليها بالفلوس بالعكس
كياخد من عندو
فاقترحات عليها باش تعاونها فتاقواديتها
بحكم ان هاد النظرة خياطة وعندها ديما مع العيالات
فبدات خدامة معها
كتجيب بنات وعيالات جداد يخدمو فديك الدار لي دارت بوم
ولى كلشي عارف شنو طاري فيها
ولكن تا حد ما يقدر يحل فمو حيت غرابي غادي يريبو ليه
بتطلع دراها كدور بين الناس
تا وصلات لمو تنوض لو
قالت ليها واش بصح هادشي لي سمعت بلي كتخدمي مع ريا
قالت لها اه ولكن غير قوادة
ميجيكمش هاد الجواب غريب حيت
حيت مها تا هي كانت قوادة فهمتي
القضية مربجة ديال بصح
قالت ليها امها
رديه البال وعنداك تمشي بعد من هادشي لي نتيا فيه
راجلها تا هو وصلاتو الهضرة وسولها على هادشي
وقالت ليه راه غير كنجيب ليهم البنات ما كنمشي مع حد
الراجل اصلا ما عندو جهد مهلوك بسباب المرض
تيقها وما قاليها والو
فاش دازو اليامات وشافت نضلة بلي عرابي ما قاليها والو على الخدمة لي كدير
قررات دوز للنيفو الثاني
ولي هو تقحبن في الدار من مورا دارو
باش دخل العاقة كتر من داكشي لي كيجيها من شغلتها قواديتو
الشرط الوحيد اللي عطات لريو
هو الكليان ما يكونش صاحب عرابي ولا شي حد كيعرف لي بيناتهم
را هي بدورها كانت كدرق عليها لا كانت مع شي كليان فشي بيت
وجع عرابي على غفلة
كتعرف كيفاش تصدرو بلا ما يدي ما يجيب
غادي تجي واحد الوقت لي هاد عرابي غادي يمشي باش يخدم مع النقازة في الحرب العالمية
هنا را هي وحسب الله ما غادي يلقاو شكون يطاكي عليهم الدق ديال الجيران
شنو دارو مشى حسب الله وجاب سكينة وعبد العالي يعيشوا معاهم
باش يسندو ليه دارو لا دخلو فشي صداع مع الجيران
جاو سكنوا معاهم
ولكن شنو القوادة لي غادي توقع
احمد راجل سكينة غادي نرجع من الخدمة
وغادي يلقى مراتو سكينة فالفراش
مع واحد السيد ما كيعرفوش
شنو غادي يوقع
وكيفاش غتكون ديالو
هادشي لي غادي نباليو به في الماجية
هذا ما كان اخوتي
الله
