في الفايتة خليناها فواحد السمية
اللي دخلات الشكل للبوليس
حيت عندها علاقة مع قضايا فايتين
يغبرو فيهم عيالات
هاد السمية هي
سكينة بنت عليه ماما
باش نعرفو شكون هاد خيتي
خاصنا نرجعو اللور
ونبداو بالخيط اللي غادي نتبعوه في الأجزاء الماجيين
هنا مهمة باش نجبدو لي يلعبو دور كبير فشنهو جرا
حيت شيطان داير سكنة
مشينا     الخيط اللول باش غادي نبداو هو بات سكينة
عليه هاد السي علي ما كنعرفو عليه تا لعبة
من غير سميتو
الناس اللي مهتمين بالأنسب كون كانوا كيعرفو المستقبل شنو مخبي للتريكة دا هاد السيد
كون جمعو شي خنشة مقطرة ديال المعلومات عليه
او دارو مدار بنو حجر او الدهابي فالجرح او التعديل
ولكن تا حد ما داري بشنو مخبيها ليام
فالسيد داز كيف دازو ناس من قبلو ما وصلاتنا عليهم تا خبار
والى جاب سيرتهم شي حد من اللعبة هادا
هاد الساعة لي تزوج واحد السيدة سميتها زينب
ولدات ليه فعام الف وتمنمية وتلاتة وسبعين
واحد الدري سميتو ابو العلا
غادي نعيطو ليه بالدارجة با علاء
السميات ديال المصريين تقال شوية
موراها بعامين تزادت بنت سماوها ريا
داز شي عشر سنين هكاك
تكون ديك الف وتمنمية وخمسة وتمانين
تولدات سكينة وهي الصيرة فخوتها
فهاد التواريخ را غاتقريبية وصافي الناس داك الوقت كاتلقاهم مامتورخين ماتايلعبوا
سي علي غادي يغبر من الصورة
نهار غادا تهز مراتو لولاد وتهبط لواحد المدينة سميتها كفر الزيات
السباب ديال الهجرة ديالهم ما معروفش
ولكن كاين بزاف اللي كيرجحوا الموت ديال السي علي
حيت مكاين حتى دليل على حياتو فديك لوقيتة
زينب ولادة بتلاتة
را هي وسكينة با علا
نزلو لك كفر الزيات
هاد المدينة كيهبطو ليها ناس من الصعيد والنواحي لي قراب ليها
كيخدمو فمعامل ديال القطن
وصلات الفاميلة لهاد المدينة
كل دبر على راسو فشي خدمة
وسكينة خدمو فمعمل ديال القطن
را هي وامها كلها دار كروسة ديال الخضر
شوية الم فتحات واحد القهيوة صغيرة فواحد الشارع
دايرة فيها اتاي شيشة الدنجال مقلي والألاعيب
داك با علاء ما سلكاتوش الخدمة في القطن. ما فيه لي يضرب تمارة
ويريح كيعاون مو فالقهيوة
فهاد الوقيتة را هي كانت تزوجت شي واحد من الصعيد
درويش على قد الحال
تا صحتو ما ساوياتها بصلة
الشهورا اللولين د الحمل ضريا
تزاد المرض على هاد راجلها
كان في شي مرض مقود ممعروفش اشنو
ريافة شافت راجلها قاضي عليه المرض وكل نهار كيتزاد عليه الحال
صيفطات على خوه باش يجي من الاسكندرية
هاد خو راجلها سميتو حسب الله
هنا كيبان واحد من الشخصيات الرئيسية
هاد حسب الله كان مقابل واحد الفيلا ديال واحد اليوناني فالإسكندرية
قاليه عطيني عطلة را خصني نمشي نشوف خويا مريض
واقفة ليه ؟ وجا لكفر الزيات
كان تيسحابليه بلي غادي يضرب هنا يومين تلتيام ويرجع فحالو للخدمة
ولكن فاش جا
لقى خوه فحالة ديال بنادم سوايعو معدودة في الدنيا
ضرب معاهم شهر
او فلخر ديالو مات خوه
راجل ريا حسب الله فاش مات ليه خوه قال انا حدى
صافي غنرجع فحالي الى خونا اليوناني يجيب شي حد بلاصتي
صدق طالع معايا هرم الجيزة
هنا بانو صحاب الحسنات
ولاد بلادو قالوا ليه
حشومة مزادش تخلي مرات خوك وهي حاملة
تسناو بعدا حتى تولد
باش ولد خوك فاش يتزاد يحل عينيه على عمو. شي شي حد لي غريب
فهاد الوقت را هي كان باقي ليها تلت شهور وتولد
فحسب الله اقتنع بهاد الفكرة لي قالوا ليه ولاد بلادو وريح
فهاد تلت شهور غادي يقدر يخدم فالقطن حيت وقيتو هادي
تيضرب جوج فراخ ببلغة
تسالات المدة ولدت ريا واحد الولد
حسب الله دار اللي عليه مع مرات خوه وولدها
والوا يزيد فحالو حيتاش طول فالبركة
وشك فاليوناني غادي يدير ليه الصابونة فخدمتو
جمع باكاج وباغي يرجع منين جا
وهنا جاءه اصحاب الحسنات عاوتاني
هاد خوتنا هادو ها مقابلينهم فوقما بغا السيد يمشي فحالو كيوقفو عليه
هاد المرة قالو ليه افين غادي
مرات خوك ولدات
كمل حسن تكسرها وتاخد فيها الأجر
شنو تبغي ولد خوك يربي البراني
اللهم تزوج السيدة راه مزالة صغيرة
وغتجمع الشمل ديال المرحوم
فخوتنا الغراقة عطاوه غالبة عليهم الرومانسية المعنى هاد لي كان واصل للبيك ديالو في القرن التسعطاش
اي واحد كان بواسط حسب الله غادي يضربها بسلتها
القضية حامضة هادشي
بالمعايير ديال هاد القرن اللي حنا عايشين فيه
ولكن فديك الوقيتة كانت هاد القضية داخلة فالتقاليد
كيموت شي راجل على المرا والولادة
يقدر خو المرحوم ياخد المرا بولادها
وداكشي اللي دار حسب الله
قبل باش يتزوج بريا متسوقش للفرق ديال العمر بيناتهم
را هي كان عندها ربعة وتلاتين عام
خونا في الله كان
يالاه في العشرينات
دارو الكاغط ديال الزواج وضربو الكحل في البيض
باقي تا مادازت على المرحوم ربعين يوم في القبر
بالخف زربوا عليه
مشعل عينو ضبابة مسكين
خونا حسب الله دبرها في خدمة في الماكن ديال القطن
ولكن دغيا طلعاتلي فالراس حيت ما ماعندوش مع الخدامي لي فيهم كترة تمارة
السيد باغي بلاما يجري موراه
داكشي علاش غتخدم كارديان مريح مقابل واحد البلاصة وكيشد اللي قسم الله
في الف وتسعمية وطناش سخن عليه راسو
اشنو دار ناض مسخوط الوالدين شفر القطن من البلاصة لي خدام فيها
ولكن ما عندو زهر
بالخف طلعوه ما عطلوهش
شدوه ضربوه بست شهور ديال الحبس
ديك لي خدا من هاد الشدة لي تشد خلاتو يهز فلبلانات الماجيين. ولا راد البال
فاش خرج ولى كيشفر محلات صغار
دوك الحوانت د البقالة اللي تيكونو فشي دروبا خاويين
مكاين لي يشوفك ومفيهم تا كارديان حاضي الكوان
غادي يتزاد مع واحد اخر كيعاونو فهاد الضربات
ولي هو با علاء
خو البنات لي كان محرك مع مو فالقهيوة
حسب الله كان تيقلب على خدمة من فوق هادشي اللي كان كيدير
هوما قبلو تا حد من غير واحد المعمل ديال القطن
باش يخدم مع الكارديانات
لي لقاو فيه بروفيل مزيان
غنديرو شفارة يحضي لينا القطن من الصفر
وراه تحت عينينا وعارفينو
خدم معاهم تما حتى ناض الصباط فالحرب العالمية اللولة اللي بدات فألف وتسعمية وربعطاش
مول المعمل تشد حيتاش الماني
ورحلو وتقفل المحل ديالو
هنا حساب اللور رجع شت طريق وحدة
هي طريق السرقة لي موالف كيقمط بيها المحالات
غادي نطفيو الكاميرا على حسب الله
وغادي نشعلوها على سكينة
اللي كانت فهاد الوقت كتخدم فماكينات ديال القطن
هاد لوزينات كانوا كيفضلو الخدمة ديال النسا على الرجال
حيت يديهم رخيصة طايح
زيد عليها ما فيهمش الصداع والمشاكل بحال الرجال اللي فوق ما لقى شي حد الفرصة
كيسلت ولا يخرج يتكيف شي كارو
العيالات لا كانوا منضبطين فشغلهم
من فوق هادشي سكينة كانت كتبيع حتى الخضرة والبيض جنب القهيوة دمها
حيت القطن خدمتو مادايماش
غير موسم فيه شعورا قلال
وموراها كيبقى بنادم منشور كيتشمش
فهاد الوقت سكينة بدات كتخرج ليها
كدير البلانات في الخفا
كتقحبن وكضبر على مصيريف قاضية غرض
حتى جا النهار اللي طاحت عليها واحد الباطرونة في ديال القحاب
هاد الباطرونة عندها دار القحاب قانونية
صوبات لسكينة رخصة باش تخدم عندها فمدينة سميتها طانطا
والواعرة هي ان هاد
دار البورديل جات فواحد الكارتي سميتو
حومة الواسعة فيها السمية جات جات لاصقة القضية ماشي زعما شوية عند دوك خياتي
الفاميلا ديال سكينة مداروش شي
علاش ما معروفش يمكن الحالة كانت ضعيفة والفقر كان مورك عليهم
خلاهم يسكتوا على
شي حوايج صعيب بنادم يسكت عليهم
سكينة بدات خدامة فديك الدار
ولكن مطولاتش حيت لعقاتو
هزات من تما شي مرض خايب دخلات بسبابو للسبيطار
ودوزات فيه كتر من تسع شهور
فهاد المدة اللي كانت فيها تما
تعرفات على واحد الفرملي سميتو احمد رجب
بغاو بعضياتهم وهربوا بجوج من تما ومشاو للإسكندرية
في الصيف ديال الف وتسعمية وربعطاش
داكشي ديال تا حد ما عارف علاش هاد حمد الفرملي
ارتبط بوحدة عارف اشنو كدير
وشنو سبابها حتى دخلت للسبيطار
غريبة هاد القضية حيت ختنا ماشي غير مشكوك فيها
وان اراك انت قحبة بوراقها وكلشي كيعرفها
نوقفو حد هنا مع هاد روميو وجولييت ونرجعو لكفر الزيات وشنو طاري فيه
فالحرب العالمية رونات كلشي
المعامل كيسدو التجارة كطيح بنادم كيتباطل
فوسط هاد الحريرة شنو دار حسب الله
رجع كيشفر فالمحلات كيف كان كيدير
سمعتي الشفرة عنداك تخايل خونا كيطلع بالزرقات من المجر
حدو شي باتس ديال الزيت قوالب د السكر ولا شي خنيشة ديال الطحين
وهادشي واخا كيبان تافه ما عندو قيمة
ولكن رابع باش كان كيطفي الجوع ديال فاميلتو
كياكلو منو ليكة فيهم
كتبيعو ولا في القهيوة ولا كيدورو به في الدروبا
الى شفرو شي طبيسلات ولا شي حاجة من لواني د الكوزينة
كيبيعوها فمدينة اخرى
حيت لا عرضوها للبيع في كفر الزيات يقدر مولاها يطيح عليهم
هاد الحل اللي لقى حسب الله الأزمة الإقتصادية اللي نزلت على كلشي
ماكانتش غير بوحدو اللي منفارد به
راه كان غير واحد من بزاف ديال المصريين
انجيكتاليهم الزمان دوز هاد القوادة فحياتهم
وتسدو بيبان دالرزق فوجهوم
انتشر هاد السرقة فمصر
وكل عام كيف لاعبة
كاين اللي كيدخل على الديور والديبويات ديال الماكلة
كيضرب ضربة صحيحة ويريح للرض. وكاين لي بحال حسب اله
يسرق توجيهات صغار مسلك بهم الوقت وصافي
مصروف الفاميلتو ومصروف د الشراب والحشيش لي كيقيل يضرب
جعل عام ديال الف وتسعمية وسطاش
ونخونا في الله بغا يدير فيها البروفيسور
ويضرب ضربة صحيحة نيت
مشى هو والكليكة ديالو وهرسو باب ديال واحد القهوة
وشفروا الكراسى والرخام اللي تما
وكون شدوه كون ضرب فيها ما بين تلت سنين تال خمس سنين د الحبس
ولكن عرف كيفاش داكشي اللي شفر
وهرب هو ونسيبو با علاء
البوليس مشى للبيت اللي ساكن فيها حسب الله وفاميلتو
بقاو زاد فحالو
ولكن فاش دخل البوليس للدار
لقاو شي سلعة كانت مشفورة لواحد البقالة
شنو هادشي عندكم هنا
را هي ومها معتارفو بتا حاجة
وقالوا ليهم را شرينا هادشي من عند مالين الكرارس
البوليس ما تيقوش هاد الخبير وداوهم للكوميسارية
ضرباتو من المحكمة بست شهور ديال الحبس للوحدة
هنا حسب الله هز بنتو بديعة
اللي كان فعمرها فهاد الوقت شي ست سنين
ونزل الاسكندرية نرجعو
اللي كانوا تاهوما هربوا للإسكندرية
سكينة احمد الفرملي
وصلوا تما دارو عقد الزواج
واحسن حاجة دارو هي جاو للإسكندرية
وبعدو من ديك طانطان لي هي المدينة لي كانت خدامة فيها فديك الدار
وباينة كلشي غادي يكون عارفها تما شنو كانت كدير
فاللهم تخرج من تما وتبدا حياتها فبلاصة ما كيعرفها فيها تا حد
كرا واحد جوج بيوت تما
والتوم بداكشي على قد الحال
حصيرة وصنيدقة د الحوايج واللعيبات هاكا
حمد كيقلب على خدمة
والو طلقو وحدة من دوك البيوت وبقاو مخشيين فبيت وحدة
فينما لقا الراجل للخدمة
سكينة كانت كطاكي على الوقت البيع ديال القصب فواحد الحومة
القضية مزيرة الخدمة معدومة والطلابة عمرو الدنيا
فهاد الظروف المحنسرة بدات سكينة
يمكن كضرب ضريبات كيفما كانت من قبل
ولكن هاد المرة بلا رخصة
بلا جوج النقازة في الحرب العالمية بداو كيديو المصريين يحرتو عليهم
يحفروا البيار والخنادق ولا يدوزوا السلاح من بلاصة لبلاصة
فكانوا كيعطيوهم بزاف ديال هاكا
باش العسكر ديال يركز على المقاتلة
ويخلي الشغالات لاخرا للمصريين
حمد راجل سكينة كان من بين الناس لي مشاو باش يخدمو مع النقالزة
قبل ما يمشي
خلا واحد لي دغيا تبخر بين الكرا د البيت والمصروف د النار
ولات سكينة كتخرج تبيع القصب
كتكري ديك البيت لي ساكنة فيها لشي
وحدة من صحاباتها كتقحبن فالخفا
كدير مع الكليان تما كيقضيو الغرض وكتعطي لسكينة قليل من الصرف لي دبرات فيه
هادشي مكانش كيكفينا
وهي تفكر دير خدمة خرى
دخلات لواحد ديال العيالات
شنو كانوا كيديرو
كيسلتو بالليل لواحد ديبو كاين فواحد المعسكر ديال النكالزو
الديبو فيه المونة ديال
العسكر لي فسدات او مبقاتش صالحة
كيدخلو دوك العيالات وكيشفرو داك اللحم الفاسد من تما
قبل ما يحرقو النكالسة
كيديوه يبيعوه في السواق
ولكن قبل ما يبيعوه
يدوزو منو واحد هي لولا
كيشدو داك اللحم كيديروها فما طايب
باش تحيد منا ديك ريحة العفن
والغد ليه كيصبحو بيه فالسوق
الثمن العادي ديال اللحم كان ساوي طناشر قرش
ولكن الثمن ديال هاد اللحم المعفن
كنساوي غير ربعة ديال القروش
الفرق ديال تمنية معلم
الحاجة لي كطيح العجب ان
المصريين كانوا عارفين بلي هاد اللحم فاسد
ولكن واخا هكاك كانوا كيشريوه
حيت الجوع كان راشقو فكروش عباد الله
والفقر كان داير فيهم حالة
هاد القضية كتلقى ديالها في الصغر فاش كتمشي للمخبزة وجيبك مافيهش قيمة
كتاخد ديك الخنيشة ديال التفرتيت
اللي لعب في او سراق الزيت وعفطو عليه مالين يشري بدوك الصنادل الفراملية
الحزقة مت المصايب شغدير
نرجعو لسكينة لي خدمات مع القروب ديال السراقة د اللحم
ضربات معاهم الضربة اللولة
التانية الثالثة تشدات
شدوها العسكر ديال النجليز
حبسوها عندهم جوج سيمانات من بعد طلقوها
يامات قليلة مورا هاد الخرجة ديالها
كتسمع الدقان فباب البيت
كتحل الباب كتلقى قدامها راجل ختها
حسب الله وبنتو بديعة
دخلاتهم وهي زاطمة على قلبها ما باغا تا حد يجي عندها
خونا فالله جاب ليها لخبار بلي مها وختها تشدو فلحبس
فسكينة مرتاحتش لهاد خينا لي جايب بنتو وجا يسكن عندها
ضارب بنت ختو سبة وقال ليها راه نتي خالتها قابليها بينما خرجات مها من الحبس
ولات ديك البيت ساكنة فيها سكينة وهاد الجوج اللي تزادو
حسب الله وبنتو
وكون غير كان كينوض ادم يخدم ويصرف
السيد كان ناشر باه قلو وعايش من عرق كتاف سكينة
حتى فاش لقى خدمة عند مول التبن مكانش كيصرف على الدار
فلوسو كان كيطحنو من راسو
واحد اللعيبة ما
مخصناش ننساها هي ان ري فاش تشدات في الحبس
كان معها واحد الولد باقي تربية داتو معها
فالإدارة ديال الحبس صيفطات على ختها سكينة باش تجي دي الولد
مشات جابتو لبيتة
ولاو ربعة ديال النفوس فبيت
البومة كيصرفش والخالة هي اللي مكلفة
سكينة ولا خصها تخرج باش تخدم دبر على راسها
وتجيب مصروف لي تقدر تهز بيه ولاد ختها
ناضت كرات بيت الجديدة فحومة خرا
الخواوة هادي اللي مريحين فيها
اللي كان فهاد البيت الجديدة
هي واحد السيدة جارتهم
كانت سكينة كتخلي ليها ولاد ختها تقابلهم بينما رجعات من الخدمة
دازو سيمانات قلال
وهي تخرج راية من الحبس
سالات ليها المدة باش تحكمات
سكينة صحاب ليها بلي ختها غادي تفك عليها هاد الحمل
وتهز راجلها وولادها ويمشيو للتيساع
ولكنك انت غالطة
حيت خرجات ريا من الحبس
جات بركات معهم في البيت
وتصور دابا بيت وحدة
فيها سكينة وختها
وراجلها وولادهم كيغادير تريح فيها
الله تيهرب عليك
هنا صافي سكينة وصلات ليها للعظم
قالت حسب الله شوف فين تكري وتدي ولادك ومراتك راه هادشي بزاف
شنو دار خونا فالله؟
ناض شاف واحد البيت فنفس الحومة
كراهم مشاو تحولو ليها هو ومراتو وولادو
سكينة صحاب ليها بلي
تهنات ملي خواو ليها البيت
ولكن كانت غالطة عاوتاني
حيت داك ميخي ديال حسب الله وخا كان خدام
مكانش كيصرف على المرا والولادة
فرهيا مكتلقا متوكل ولادها
كيجيو للدار عند سكينة يتشاركو معها الطعام
العلاقة بين سكينة وحسب الله بدات كتخربق
ولات سكينة كدور فختها حيت صابرة على راجل لي كيكساب من الرجولة غير السمية
ولكن واخا هكاك كانت كتبقى فيها رية
حيت ماموالفاش الخدمة والمحاكا فمدينة كبيرة بحال الاسكندرية
وزيد عليها خايف على الراجل يطلقها حيت كبيرة عليه ويمشي لعند شي وحدة لي مزالا صغيرة
بقات سكينة كتصرف على دوك النفوس
حتى رجع راجلها احمد من الخدمة اللي مشى يقضيها مع النقازة
عطاوه عطلة فيها شي جوج د السيمانات
نفس فيها شوية على سكينة من ناحية المصروف
جاب معاه ستة ديال الجنيات
صرف كتر من النص فيها على ري ولا هدا فدوك جوج سيمانات لي بقا
وفاش كان غادي وراجع
خلات سكينة مراتو جوج ديال الجنيهات ونص
هاد الفلوس دارت بيهم سكينة واحد المشروع صغير
كروسة فراس الدرب
كتقلي فيها الدنجال وديك الطعمية
المهم محركها مع الوقت
غير هو داكشي اللي كدخل كيديه ليها الكرا
دوك الكروش اللي كتسنى ما يتكال
مكاينش شيطليها والو
لدرجة ان را هي فاش توفى ليها الولد الصغير
ملقاو باش يشريو الكفن
غير ديك جارتهم لي دارت معهم زوين
وهنا يلاه جات سكينة تنفس حيت نقص واحد من الكروش لي كانت كتصرف عليها
وهي تلقى قدامها بلان جديد
مها وخوها جاو يسكنو معاها
ها الحمل تزاد فعوض ما يتنقص
اتصور هاد خيتي هادي
شحال هازة من النفس على كتافها
را هي وبنتها
والكرا ديالهم وامها وخوها وهي عاد كراها
ها علاش الشيطان كيسكن فلاديطاي
داك با علاء كيقلب على خدمة والو مكيلقاش
بزاف ديال المصريين بحالو عا كيتشمشو
داك حسب الله الى خدم نهار كيريح يومين
ويلا دبر على شي مصيريف كيطحنو راسو ما كيعقل على تا واحد
تتبان ليك الفاميلا
مرونة من كاع الزوايا
الحباسات الشفرة تقحبين الحزقة قلة الصحة
فوسط هاد الظروف حسب الله وبا علاء غادي يتجمعو عاوتاني
باش يرجعو يشفرو كيف كانوا كيديرو
بداو كيفكرو ما بان ليهم
حتى شي هدف ساهل
الخوف ديالو من العقوبة شل يديهم من السرقة
وهنا طحت عليهم باش يشفروا شي حد
لي ميقدرش يسيفطوهم للحبس
شنو غادي يشفرو
قرروا باش يشفروا
سكينة سيمانة الماجية غادي نشوفو هاد مساخط الوالدين
شنو غيديرو فواحد السيدة لي كانت كضرب تمارة على امة
هذا ما كان اخوتي
تهلاو
