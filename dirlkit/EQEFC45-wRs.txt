مشينا  الطبيب اللي كيريح يشد معايا ستون سميتو نسيم
فاش قلت ليه على التقبة لي في الحيط دويت معاها بلفرونسي
باش بنادم لي داير بنا ما يدي ما يجيب
وتسنيت رياكسون بالفرونسي وبلا فرشة
ولكن التقل ديال داكشي اللي يسمع بودنيه
خلاها قالي بالدارجة شنو هاد القواد
حنا كنقولو عليك مفروح
جاب الله ما زرعش شي كلمة عندها علاقة بالتقوى
واللي يقدر يدريها شي حد او نوليو فشي طاب او شي ما طاب
نسيم بغا يضرب طليلة على التلفازة
ولكن ما خليتوش
حيت غادي نشريوها فلكحل مع هاد القوم لي معانا. قالي نقولوها لبا الحسين
قلت مع راسي
ما فيها عباس. با الحسين رجولة
ويقدر يكالي علينا السعر
هبطات عليه ديك الهضرة للودن. وهو يدير بحال نسيم. وجهو دار بوز. وعينيه خارجين. الى رجعتي
تلقاهم حاطين قال لي
او مطلعتيش ساهلة الخاوة
العود اللي تحقرو يخور ليك العين
وطلعتي برقاق ولكن
ماشي ديال العسكر
ولكن عليهم معندي ميتسالك دازت يومين قالينا با الحسين غادي نقولو الخبار للناس كاملين لي فلبلوك. باش نوليو نخدمو
والتقبا على راحتنا
وراه مكاينش لي غادي يريب لينا الحفلة متخافو من والو
وداكشي اللي وقع واللي كنحس براسي بلي
اخيرا قدرت نشد بين يدي واحد من الحقوق الأساسية ديال الإنسان فوق الأرض. ولي هو الحق في الحياة
بديت اه كنتخايل راسي طالع فوق المنصة
وعلى انغام الأناشيد
غادي يجي واحد كيمتل الجماعة الإسلامية وغادي يعطيني طروفي
وشهادة ديال الحق في الحياة. ولكن اه مازال اخر خصني ناخدو
هو ديال العسكر
حيتاش اه في اي لحظة يقدرو يصيفطوني للقبر
بضربة دهراوة من شي كحل العفطة
دازت ليهم وهاد المرة بحال الى اكتيفيتي شي واحد فاصلة خمسة وعشرين لتحت
هادشي بسباب نعسيم
عشيري اللي وليت كنطرطقو انا وياه السوايع. ما كنتفارقوش. ملي كضربنا الفيقة كنكملو الهضرة اللي حبسنا عندها قبل ما نعسو
صاوبنا بياسات ديال الشطرنج من البابا
صبغنا الكحلين بداك الحراق لي كيكون في الخبز
والقهويين بلاصوص ديال مطيشة
كنخليو داكشي ينشف شي يامات
وكنطلعو بهم بياسات اللي شافهم كيتعجب كيفاش مصاوبين. وهادشي بالفضل ديال نسيم
اللي عندو ما يقول
واحد النهار شاد الستون
وسولتو بلا مقدمات
واش كتصلي قال لي من نهار جيت لعند هادو ما بقيت حطيت جبهتي للرض
ما كاينش اللي شراها اللي قد خويا
فاش كنت كنقرا ففرنسا كان هو كيعمر مع دوك الجماعة لي متشدين
بداو البوليس كيقلبو عليه ما عرفو فين مخبي
شنو دارو ناضو شدو الوالدة والوالدة. الوالد اه باش يتفك من هاد الجرة قال ليهم بلي خويا جا عندي لفرنسا
وبلا ما يكون ناوي يصدق الوالد مغرقني فهاد الفيلم. وليت حتى انا كيقلب عليا البوليس. مع كملت قرايتي راجع فحالي
لي ما عليا ما بيا حتى كنلقى البوليس هازين ليه التمر والحليب فالمطار
وا انا قدامك دابا
مسخوط الوالدين هاد النسيم
البلان لي وقع ليه قريب لداكشي لي جرا ليه
النقطة لي كنتشاركو فيها هي مقدمين ومدايرين لا برجلينا ولا بيدينا
التقيبة اللي في الحيط
كنت كنطلب منها انا وناعسين بلا مانضة مشى داك الزمان اللي كنت لاويها عليا وشعل التلفازة
الناس اللي ضربو طليلة فالثقبة ما فايتينش خمسة
يمكن تيبان ليهم فراشي مزال فيه النجاسة
حيت باش تشوف شنو واقع على برا خصك تحطها فوق الفراش عندي
الحاجة اللي شفناها انا ونسيم كنا تنقولوها لبا الحسين
وهو تيتكلف ينشرها في البلوك
العلاقة بين الناس عندنا ولات بخير
اللي متشدين تيكونو ضراوش ما حد ما دخل بيناتهم شي ابو القعقاع ولا ابو القنبل
لي قدر العب بيهم وكيفما بغا
واحد النهار ناسي مشى على التلفزة حتى كيبان لي بدا كيخسر الهضرة
عرفت القضية فيها
دفعتو ودرت عيني كيبان لي تمنية ديال الكسيدات معلقين
وبزاف د الموتى فلرض مشتتين
الوحش واقف قدام واحد الكسدة ديال واحد الغليظ
شاد فيديه هراوة مقطرة وكيخبط فديك الكسدة
ومع كل ضربة كيسب
وكيمجد في الرئيس
د السبان لي جامعو فحياتو كاملة فخنشة د الزرع كبيرة حطو كامل فهاد
فاش كيضرب الراس كتسمع واحد الطنطينة
ديالها طالع ديال الخبيط فوق العظام
واحد الشوية حبس الضربة
بدا كيلهت ودفالو كيسيل
تحطو بين المجاعر د الكوفت تسهل على بنادم يحددو. هنا شد العصا واحد الطرف اللول ديالها على حجرو
والطرف الثاني قابلو مع التقب الأسود ديال الغليض
وبدا كيدفع وكيغوت بشعارات فيها ما لذ وطاب من الكابة الملحوسة للرئيس
كيدفع بجهد فديك اه الكصدة المعلقة اللي مع كل دفعة كتبقى تزعلل
العوج جابها شي قاد الكسدة للوحش
شدها ليه من القدام وزير عليها
وخارب الضحك. بدا كيورك داك خونا بديك العصا حتى رشقها الغليظ
ومع واحد التغريكة
فلتات الكصدة من الحبل
وطاحت لرض على وجهها زلقات العصا من يد الوحش
وبقات طالعة من بين حناك القعدة د الغليضة
منظر مقود بنادم ميت وزايدين خاشين فيه عصا من الفوق. بقوة اه
مكتشوف هادشي تتقول
واش الا خرجت من هنا غادي نكون كيفما دخلت النهار اللول
ولا غادي نخرج فشي شكل را مايمكنش بحال هادشي اللي واقع مايكونش عندو تأثير عليا
كيف غدير تنسى هادشي
الى خدينا غير
الحلوم كمثال حاس بلي كل مرة فاش غادي نحط راسي على المخدة
مغنفيق حتى غادي نشوف بين عيني
شي لعيبة طراتلي فهاد جهنم. اله يخرج اه العاقبة بخير او خلاص
العلاقات في الحبس فشكل
فاللول كيبدا الفرز
كل كيعمر مع الجماعة لي كان كينتمي ليها
هادو حزب هذا التنظيم كانوا تيعرفو بعضياتهم من قبل ولا لا
كيجمعهم باراسول واحد هو الجماعة
عندهم الطقوس ديالهم اجتماعات والأسرار ديالهم. كيتساندوا ما بيناتهم شي كيتكى على شي
تكون وسط الجماعة كتكون محمي. ماشي بحال واحد من الدروس لي كيتعلموها الناس ديال المخابرات
تا هي الى بغيتي
من تنظيم واحد ياكلو بعضياتهم. حبسهم مجموعين وتفرج
كيجي واحد الوقت لي كيوقع هادشي
كيتقلب كلشي للعداوة الهبة ديال الريوس صحاح د الجماعة كطيح
النظام كيتزعزع مع ليام الشهور والعوام
كتبدا علاقات جديدة هي لي مبازية على الجغرافيا
ولاد البلاد مدينة ولا دوار واحد. وكاين اه حتى اللي كيتجمع على حساب المنطقة
الشماليين بوحدهم شرقاوة وغرباوة ونتا غادي هاد العلاقات كتلقاهم شبعانين نوصطالجي
عقلتي على الحومة الفلانية على شارع ايكس الساحة
ونهار على نهار كيزيد يتعرفو على بعضياتهم كتر. او هنا
باش كترون فاش كيبدا الواحد يقول لاخر
واش الوالد ديالك هو اللي شفر المقاطعة عندنا تيقول ليه لاخر اه
وسير اه قول لمك تخلص اللي عليها
را الكارني د الكريدي عند مول الحانوت ولا مجلد
وكتنوض الصباط دوك لخبار لي كانت كدور كاملة
تيعاودو يرجعو ليها وديما كان شي فيلم كيوقع بين جوج د الناس من بلاصة وحدة. بسباب اه هاد الدخول للصحة لي كيوقع مع ليام
كيريب هاد النوع د العلاقات
كتجي الخدمة الهوايات الفنانين بيناتهم
مع المدة كطيح هاد العلاقات تا هي
كيوليو تفاصيل صغار يقدرو يديرو بين الناس او مكيبقاش بيناتهم
منا لي قلب على صاحبو غير اه حيت فاش كيطوي المانطا كيدير الغبرة بزاف
وكاين فعشيرو حيت فاش تيكونو ضاويين متيخليش بيناتهم
حيتاش الريحة د فمو
كتقلب الدنيا لالاف د المشاكل كيخرجو من قلب هاد العيشة صحة
مع ناس مفروضة عليك كلها ومنين جاي وكل وتقافتو تيبداو يبعدو الناس على كل حاجة عندها علاقة
التجمعات وهنا واش كينعزل كل واحد بوحدو
كيغرق في الحوايج الزوينة لي دوز على برا
قبل ما يتنشب ويجيبوه لهنا. موراها كيجي التنائي
الصحبة بين جوج د الناس
مع الوقت ربعة وعشرين ساعة تلتمية وخمسة وستين يوم كل عام كيزيدو يقربو لبعضياتهم
والوقت اللي قرب بيناتهم
هو لي يقدر يفرتكهم فاش آآ كيبداو يكتاشفو بزاف د الحوايج كيختالفو عليهم
طبيعة العلاقات في الحبس اصاحبي
كي الظروف لي هنا مكيناش فبلاصة خرى على برا
في عندنا كاين جوج د الفاميلات
اللولة فيها ربعة ديال الخوت والتانية فيها تلاتة الدراري وباهم
في البدية ديال الروينة لي وقعات بين الحركات الدينية والدولة كانوا هاد ثلاثة دلخوت منظمين
قدرو يهربو مخلاوش موراهم الاتار فاش آآ كانوا كيقلبو عليهم
فاش فرقعو البوليس باب دارهم لقاو غير الوالد ديالهم
داوه للفرع دالمخابرات
وبقى ملاوح تحقيق شي شهرين
باغين يعرفو منو اينا جهة مشاو ولادو
والسيد ما فخبارو ما يتعاود
تا هو من الكليكة ديال المقدمين
الى سهل مولانا وخرجنا انديرو شي فريقة ديال المقدمين وندخلو بها د رمضان
ما علينا مورا شهرين عند المخابرات صيفطو السيد للعاصمة
حقو معاه تاهوما ولكن معندو باش يفيدهم
طلع ليهم الدم قالوا ليه غادي تبقى معانا هنا
حتى يسلموا ولادك لراسهم
بقا داك السيد مشدود تما هو وبزاف د الناس كانوا تيسميوهم الحباسة تما الحزب د الرهائن. فاش ضياقت الدنيا على الناس في العصر
فاطمة صيفطو الحزاق كامل لحبس صحراوي. مورا تلت سنين على الشدة ديال هاد السيد. ولى ولادو كاملين آآ فنفس الحبس لي فيه باه
طاحو عليهم واحد بواحد
الدراري ديال عرفو البلوكات اللي ملاوحين فيهم. وخا تشدو الخوت ما طلقوش باهم
مورا تلت سنين على الشدة ديالهم جات نوبتهم باش يمشيو للمحكمة
الساحة عامرة بالناس مقردة لرض
وحاطة اليدين فوق الراس
والراس مخشي وسط الرجلين والعينين مغمضة
فهاد الجو المزعلك اه دوزو السلام ما بيناتهم بسنسلة دبنادم
شي كيدوز الهضرة لشي
عيطو على كل واحد بوحدو
اللي تحكم كيخرج بالخف
واحد الشوية شي واحد من الضباط لي في المحكمة رد البال للكنيات لي كيتشابو
وهو يقول للعسكر يدخلوه الدراري وباهم
فاش جابوهم سولوهم واحد الضابط قوليها
بحجة كنيتكم وحدة شنو كتجيو لبعضياتكم. نعام اسيدي هادو ولادي
وانا باهم نقز ضابط اخر قاليه واش عندك شي ولاد اخرين من غير هادو
قاليه با حجي
لا قاليه الضابط هي قوليه العائلة كلها عاطيها الإجرام وصافي
با حجي العمر ديالو فايت السبعين
وفي الوقت ديال المحكمة كان ما دوزش شي ست سنين ولا سبعة في الحبس
قاليهم راني كبرت الى تكرمتو حطو معايا ولادي فالبلوك باش يقابلوني شوية. اله يشوف من حالكم ويخلي ليكم وليداتكم
لا غتكون هاد الدعيوة لقات ديك الساعة ودينا ديال المدير
طاحت فيها بحال شي تقطيرة د الرحمة
وعطاه ديالو باش ولادو يجيو يعيشو معاه فلبلوك
موراها نقز واحد من دوك الريوسا دالمحكمة وقال لبا حجي شوف ا حجي نتوما ربعة من فاميلة وحدة ها حنا دابا
حكمنا على تلاتة منكم بالاعدام
وغادي نخليوك تختار شكون هما التلاتة اللي غادي يتعدمو وشكون الواحد اللي غادي يبقى عايش
بواحد الجي مسكين قاليهم الى كان هاكا خليو غير اسعد يعيش. انا راه كبرت آآ عشت من عمري
سنين وحدة كتنطح لاخرا
وسعد وسعيد راه مزوجين من شحال هادي وعندهم ولادهم. واللي خلا التريكة بحال ايلا ما ماتش
ولكن اسعد ما زال صغير ما مزوجش
باقي قدامو العمر كامل
حشومة يخلي الحياة موراه وهو ما شاف ما تشوف
سالات المحكمة وقبلوا داكشي لي بغا باه حجي
جابو الفاميلة كاملة للبلوك عندنا
ودازت شي عامين هكاك
واحد النهار دخلات الليستة ديال الإعدامات
جا العسكري كيقرا السميات وعيط على التلاتة اللي غادي يتعدمو من دوك اللي فاهمينو
واللي هوما سعد سعيد
واسعد هنا باهم شربن
وتار ما فهموا والو
فاش كانتي بالرحلة العسكرية بالسمية
اسعدك كان ناعس ما كاينش فهاد العالم. مشاو عندو خوتو وفيقوه. وقالو ليه الخبار
ما فهمت تا لعبة تصور
صور راسك ناعس ونتا من قبل مهني من الصداعات
وعارف بلي دزتي من المحكمة وصافي ماغاداش تعدم. حيت باك وخوتك اه لي غادي تجي فيهم الدقة. تكون ناعس اه
يجيو يفيقوك ونوض من النعاس باش تمشي تموت. حبس النعسة ديال سويعة باش مشيت تنعس فخطرة
قاصحة فاش كتكون مخرج راسك من الحسبة
مشاو الدراري بتلاتة يغتاسلو حيتاش وصلات ليهم الوقيتة. ناض با حجي كيتمشى فلبلوك كيضرب بيديه ما متيقش هادشي
اللي كيطرا مشى تا ديال تحت الضواية
هز راسو للسما وبدا كيقول وا سيدي ربي
سنين هادي ونا
ما كاين غير الصلاة الصوم والعبادة. وما باغيش نكفر استغفر الله العظيم
ولكن بغيت غا نسولك سؤال واحد
علاجك هنا تلفت للناس وزاد في الصوت
علاش الرب العالي علاش
انت القوي وانت الجبار
علاش كتخلي هاد الظالمين يطغاو ويديرو فينا ما بغاو
غتقولي الله يمهل ولا يهمل ياك
ولكن واش هاد الكلام غادي يرد ليه شي واحد من ولادي
واش ترضى اسيدي ربي اسعد
ولدي مزال صغير
يرزيوها هاد ولاد الكلاب ف شبابو
جاوبني اسيدي ربي
استغفر الله العظيم واش اه
كون كان عندك تلاتة د الولاد غادي تعدمو كاملين
دقة وحدة شنو كنتي غادي دير
واخا جاوبني غير على سؤال صغير
واش انت مع معانا ولا مع هاد الظالمين ا رب العالمين
لحد الآن كلشي تيقول بلي راك معاهم
استغفر الله العظيم
بعزتك ا ربي غير اسعد ولدي بوحدو. رجعو لي ما يموتش. غير واحد ما قلتش ليك ثلاثة ربي العزيز. ونتا قادر على كلشي
البلوك كامل ساكت. تا حد ما كينطق
حتى من با حجي تقاضات ليه الهضرة. ريح فلرض وحط راسو بين يديه. صلاو ولادو وتوادو
دعيو مع الناس
جاو لعند باهم لي مزال خاشي راسو بين يديه. سولو سعد آآ الواليد
واش مباغيش تواضع معانا
الله يخليك ابا ما تحرقش لينا قلبنا في اخر لحظة فعمرنا
هز با حجي راسو ودار فولادو واحد الشوفة كدوب الحجر
هز يديه لجيهة ولادو بداو كيبوسو فيهم
وتفرقعو بلبكا بربعة
زيد عليها كامل بدا كيدمع
الدراري كاملين كيتغبنو
والصوت غادي وكايزيد
ما يمكنش تشوف هاد المنظر وما طاحش ليك شي دمعة
وخا يكون عندك الجفاف فدوك العينين غادي
تبكي الدم بلاصة الدموع
وقف با الحسين كيتنخصص وقال للدراري
الله يرحم ليكم الوالدين خوتي
لما بكيو غير بشوية راه دابا نصدقو
شد ليا ونقطع ليك
جرب باه حجي ولادو لعندو وعنقهم بتلاتة
ثلاثة د الريوس لاصقين له في صدره
حاط عليهم يديه سادين عينيهم والدموع سايلة
العينين كاملة كتشوف با حجي وولادو
مسح ليهم ريوسهم وقال للناس
الخوت بكتاب الله كيتصرف
انا لله وانا اليه راجعون
معليش متخافوش اوليداتي. كونوا رجال الله يرضي عليكم دنيا وآخرة
الموت راها غير كاسة
لابد يجي واحد النهار غادي تشرب منو
سكت شوية وهو ينتفض عاوتاني
ولكن علاش غير ولادي انا
واجمع قولوا لي
هادو ولادي ما عندي تا حد من غيرهم
وا عباد الله
شنو ندير فراسي ولادي غادي يتشنقو فنهار واحد
شي واحد يقولي علاش الله يرحم ليكم الوالدين
شنو الذنب لي درت باش نستاهل هاد العقوبة؟
يا ربي كون غير قبضتي روحي قبل هاد اليوم وما نعيشش هاد العذاب
مشاو تلاتة د الرجال كبار عند با حجي شدوه من تحت بيطانو ونوضوه لفراشو
بقاو تيقويو فيه وتيفكروه بالإيمان والحكمة د الله فاش كتنزل شي مصيبة كحلة بركو على فراشو
تقرقب الساروت فباب البلوك
وقف با حجي ولكن تبتوه الخوت
باش ما يديرش شي روينة
تفتح الباب للناس كاملة واقفة
مشاو دوك الخوت حتى قربو يخرجو
تلفتو شافو فباهم وخرجو
تسد الباب. با حجي سلات من بين يدين دوك الرجال لي شادينو
وجرا بحال شي دري باقي في العشرينات لجهة لبابا. وكيغوت باش يرجعو ليه اسعد
لي مكرهش يموت فبلاصتو باش يبقى ولدو عايش. تلقى ليه با الحسين. عنقو بجهد. وجاو الدراري
لاخرين تعاونوا معاه
حتى ردوه لبلاصتو بركوه وريحو حداه كيواسيوه
عينيه مفيكسين على الباب مكيحيدهومش
ملي خرجوا دوك الخوت وناعسين ملصق عينيه فالثقبة كيتفرج
نوض با حجي عاوتاني
بغاو يحبسوه الدراري ولكن با الحسين قاليهم وقفو غير حدا الباب
وخليوها الجماعة يدير لي بغا
هاد المصيبة راه كتلصق الجبال مع الضس
ماشي شي حاجة ساهلة
با حجي مسكين بقا كيتمشى فلبلوك بالزربة. كيضرب فهاد البانضة ويمشي للاخرة
ما خلات تا قنت
كيتمتم بشي هضرة تاحد معارفو شنو كيقول. ليديه كيشير بيهم فقاع جوايه. با الحسين ريح حدا ناعسين باش
تشوف شنو واقع على برا
ولكن ناسي معصر على التلفازة ما بغى يخلي تا حد يطل
بغا با حجي يشوف شنو طاري. ولكن جرو با الحسين لوسط البلوك. تيبرد فيه. دازت ساعة ديال الروينة هاكا
حتى اللحظة لي دورنا سيم راسو حط ضهرو على الحيط. وجهو مخطوف وطافي. تما
عرفو الدراري بلي الخوت وداو
والله يرحمها روح
بالخف سديت ديك التقبة
وبا حجي شاف نسيم وعرف بلي ولادو قطعو التيكي للجهة لاخرا
حط يديه على وجهو
وطلق واحد الغوتة
كتفرتت القلوب طاح لرض بين يدين با الحسين لي تعاون هو وشي دراري حتى ردوه لفراشو
شوية ضارب با الحسين على البلوك كامل. وعلمهم بلي غتكون صلاة الجنازة جماعية. وماشي في الخفاء
لا بالعلالي هاد الفكرة كون جات في وقيتة خرا
كنا غادي نقولو يمكن با الحسين تسطى ولا علق ليه الفريخ
وبزاف منا غادي يوقفوه ليه فطريقو. ولكن وسط هادشي اللي جرا اليوم
تا حد ما دار العصا في الرويضة
كلشي موافق فينما بغات تخرج تخرج
دازت دابا حداشر عام باش حطيت رجلي هنا
هادي اول مرة
غادا تصلي الجماعة فيها كتر من تلتمية واحد فالبلوك
وقفت معاهم فالصف اللخر انا او ناسيم او با الحسين لي بقا كيشوف فيا ما فهمت تا لعبة
فاش دازت كتر من خمس شهور حيدت جوج ضرسات ديال العقل
تفكيت من اجود حاجة تقدر تجي لشي محابسي. هي الصداع د السنان
الوالد ديالي بالعقلية د العسكر لي عندو علمنا صحة
نغسلو سنانا ثلاثة د المرات في النهار. في الصغر تتكون بز منك ديرها
ولكن مع الوقت كتولف
وتاتولي داخلة فالروتين
درجة اه ما كنتش نقدر ننعس الا ماحكيتش سناني. ولكن دابا دازو سنين ما تربطش شيتة دورة فسناني
كلشي هنا هاكا
فمسألة طبيعية غادي تخربو السنان. وغادي تبدا المعاناة. الصداع ديال الضراس هو اجود حاجة انا
قود من التعذيب الموت وحتى الإعظام. هادشي كامل وقيتة وكيدوز
اراك للصنان الصداع ديالهم كيعصر عليك بالنهار وبالليل. واله لا نعستي
ولا خلاك فخاطرك تا دقيقة وحدة
واخا الطبا د السنان لي عندنا حاولو يرقعو القضية بلي قدرو
ولكن مكانتش عندهم حتى دوا اخر من غير تقلع
معروفة شحال صعيبة تحيد الضرسة وخا بالبنج
وداكشي كاملو اللي كيدير ليك الطبيب
وهاكاك كتلقى بنادم كينفر من تقلاع الدروس
هنا عندنا ما كاين لا بنج لا باش تقلع حتى دوك الدروس
الحاجة لي دارو طبا هي فتلوخيت صحيح من نيلو
موراها كيسيليكسيوني والسنة ولا الضرسة لي فيها المشكل. هنا في كاين واحد كيعيطو ليه الشباب
فيه شي تمنية الدراري صحاح
طوال واعراض كياخدو الدوبل ديال الماكلة اللي كتجي كل واحد فينا فحقو
ملي كيسيليكسيوني الطبيب الضرسة لي خاصها تقلع
كيجي الدور ديال الشباب
كيربطوا واحد منهم الضرسة بداك الخيط
واحد اخر كيشد الراس ديال المريض كيتبتو مزيان بيديه
كيجر اللولاني داك الخيط بجهد
بجرة وحدة كتلقى ديك الضرسة خارجة معلقة فالخيط. قليل فين كيحتاجو كتر من جرة وحدة. انا ما حيتش الضراس عندي بهاد الدار
ضيقة هادي شهور باش آآ دار لها جودان على البلوكات كاملين
تيقوليهم بلي لي بغا يحيد شي سنة راه كاين الطبيب في الحبس. زيد عليها لي خصو شي دوا
راه كاين الطبيب مكلف بالبيع ديالهم
بدات هاد الوضعية كتحسن هادي شي عامين هكاك. داكشي جا دقة دقة. حيت بداو كيقلو الأفواج الجداد لي كتجي للحب
بس من قبلك كانوا المئات دالناس الجداد كاتجي كلها سيمانة. دابا داكشي قليل بزاف. حتى من ما بقاوش
كيجيو على شحال قلالو المحاكمات والإعدامات حتى من العساكرية نزلو كواريهم للرض
الضرب والقتيلة كان تقدر طيح فشبكتهم واخا ما تكون داير والو. دابا الحالات لي فيها الضرب ولا القتيلة ولا عندهم اسباب
بحال الصلاة مثلا
ولا يشوفوك حال العينين في الساحة
ناسي اما عشيري تخربق من نهار حضر للإعدام ديال الخوت
بقا صايم على الكلام والماكلة خمس ايام كاملة
مورا داك الفيلم د ولاد با حجي
تعاونت انا وبا الحسين ديك الساعة باش نقنعوه. يدير وخا اضغيمة ففمو. وخا هكاك آآ دخل فواحد الاكتئاب مقود
ما كيدويش ومبقاش كيقصر معايا الشطرونج
فاش اه دازت شي عشر ايام تلفت لعندي وقال لي
فين كيدفنو هادو الناس لي كيعدمو. دابا
سعد سعيد واسعد غادي يكونوا تحلو ياك
الدود كاياك ليهم العينين والكرش. كيخرج ليهم من النيف
خربقني قلت ليه سكت باراكا من هادشي. ولى كيبقى ملبدها ما كيدويش يامات. وفاش كينطق آآ كيطلق شي اسئلة بحال هاكا
شنو هي الحياة
شنو الغاية منا
علاش اسعد جا لهاد الحياة باش يتعدب
ويموت واخا مازال ما عاش والو
بديت كنخاف على نسيم لي كل مرة كيجبد شي حوايج كيرونوني
بقا على هاد الحالة شي شهرين هاكاك
واحد الصباح اه حلو العسكر للباب. يلاه كيجروه غير بشوية
حتى نقز ناعسين بحال شي حجرة طلقتيها من الجباد
ودخل فداك الباب برجليه
ما زال بزاف ما يتعاود اخوتي
السيمانة الماجية غادي يكون الجزء قبل من اللخر ديال
ماشي لخر الجزء قبل من اللخر. هدا ما كان
تهلاو
