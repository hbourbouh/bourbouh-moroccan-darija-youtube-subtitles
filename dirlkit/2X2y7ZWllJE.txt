اهلا الخوت عنداك يبان لشي واحد تيتري صحاب ليه غتكون شي ديال الجنون ولا الخليع وداك التخرميز
تريكة الشيطان قصة حقيقية
دارو عليها افلام سيريات برامج كتوبة
ديالها في الأصل ماشي هو هذا
انا لي ختاريت العنوان بالدارجة حيت القصة غتكون بالدارجة
لي غادي نستعمل مافيهش تحفظات
فمن الأحسن بنادم يبعد على مالين الدار
ويسمع براحتو اي كلمة سمعتيها جاتك فشكل
هذا ماشي تقليل من الاحترام
ولكن هاديك هي الكلمة لي كتكون فداك بالدارجة
انا هنا باش نعاود
ماشي باش ندير ليها الماكياج باش تبان زوينة
مشينا غادي نبداو القصة من المدينة معروفة فمصر
واللي هي الاسكندرية
نزيدو نزوميو شوية وندخلوه لواحد الحومة تما سميتها ماكوريس
هاد الحومة فيها الدار ديال الحاج عبد السلام وخواتاتو
متيسكنوش فيها تيكريو دوك البيوت لي فيها طبقات مكحطة من القاع ديال الخبير دالمجتمع المصري
الدار خاوية معلقين فيها واحد البلاكة مكتوبة فيها
يقلبو على شي كاري جديد
حيت الكراية القدام اللي كانوا ردوها دار القحاب فالسر
هادشي في اناعة
في الف وتسعمية وعشرين
فداك الزمان مصر كان فيها التقحبين قانوني
كتلقى ديور القحاب رسميين فبزاف ديال الحومات معروفين. في القاهرة في الإسكندرية
فالقانون المصري كان كينظم هاد المسألة هادي
وزير الداخلية ولا المحافظ
يحدد البلايص اللي غادي يقدروا يخدموا فيهم دوك خياتي بالعلالي
فالقانون كيعطيهم الحق فبلاصة وحدة
في المدينة مكاينش كتر
ودوك القحاب اللي خدامين فديك الدار خصهم يكونوا ساكنين فيها
ماشي يبقاو كينقزو من حومة لحومة
الرخصة ديال الدار كتعطى لمولاتها
لي هي الباطرونا
كتكون محاربة قديمة ودابا محترفة تقواديت
غالبا كتكون حاجة شي سبعة المرات باش كتغسل دوك الذنوب لي كتقيل تجمع
المهم القانون كيعطي الحق لهاد الباطرونة باش تخدم مع بنات فديك الدار
بشرط متكونش البنت مزالة قاصرة ولا مزوجة
زيد على هدا ان اي وحدة
قبل ما تحط رجليها تما
خصها دوز فأول كونترول ديال الطبيب
مزيان بخير ما فيك تا مرض صافي سيري حلي رجليك لعباد الله
من فوق هادشي كل سيمانة كيدار ليهم كونطرول اخر. ولا يبان فيهم شي عجب من دوك مراض لي كيدورو
بحيت هاد الإجراءات معقدة
وكتعطي الحق لناس قلال في الخدمة فهاد
فكتلقى ناس لي دايرين الديور د القحاب في السر
ماشي قانونية وداكشي في الخفاء
مزروعة فشي حومة شريفة ما فيها صداعات
بزاف ديال الكليان كانوا كيفضلو هاد الديور لي مخبيين
حيت تا حد ما عارفك فين غادي ولا جاي. ولا فين داخل واش كدير انا
فكتكون مزيانة ليهم
ولكن الناس ديال الحومة فاش كيعيقو بلي نايضة تقحبين عندهم في الدرب
كيحاولو يوقفو لهم في الطريق يطردوهم ولا يجريو على الحزاق كامل
وباش ديما كيدخلو معاهم فديك المواجهة
بعض المرات كيخدمو شوية ديال القوالب
بحال مثلا البراهش الصغار كيبان ليهم الكليان جاي داخل مع الحومة كيجريو عليه
داك البلان ديال طلق الدجاجة لماليها اللي اللي تبيض ما نعرف شنو داك الحماق
فالكليان اصلا جاي كيتسلت ماباغي تا حد يعرفو
كيلقى ديك الجقلة ديال البراهش كيهرب فحالو
فواحد كيهرب على التاني كيعلق على التالت كيشريه فحالو
فدار القحاب كدير وكتسد
داكشي علاش كاين شي باطرونات عندهم شوية داك اشنو دارو
كانوا كيدبرو ففيادر اللي غادي يتكلفو بهاد المشاكل مع الناس ديال الحومة
ولكن عنداك يمشي
دماغك بعيد تبدا تخال شي مقلطم ديالو مفرقعين
غا شي واحد قبيح كيدير البلبلة وصافي
الدور ديالو يخلي الناس ديال الحومة يدخلو سوق جواهم
تا حد ما شغلو فديك الدار وشنو جاري فيها
الخوف دالناس من بحال هاد الماركات كيخليوهم ما يقدروش يحلوا فمهم ولا يتشكاو
كتلقى بنادم ما
راضيت على داكشي لي طاري فدربهم
ولكن ملبدة حيت مغيقدرش يدوي
عارف راسو لا دوا خونا القبيح غادي يخليه دار بوه
كاين دور اخر كيلعب واحد خونا مع لكليان لي كيجيو يزهاو تما
مثلا شي واحد قضى الغرض وسالى وما بغاش يخلص
هنا كيجي الدور ديال القبيح
اللي كيخلي داك الكليان يحط الفلوس صحة عليه
ويقدر يخوي ليه الجيوب كاع فهاد الحالة
تيصدق مخلص تريبل ديال داكشي لي كان غادي يخلصك ونطمر الارض بلا تعربيط
نرجعو دابا الدور ديال الحاج عبد السلام
فاش بدات كدور الهضرة بلي فيها شي كراية لاعبينها تقحبين في الخفا
وصلات الهضرة للحاج عبد السلام
ويقرر يحبس هاد الحريرة
سد الدار ووصى ولد ختو باش يدبر فكاري جديد
هاد ولد ختو سميتو حمد العاجز
ولا المعقاز بالدارجة
علاش مسمين عليه المعقاز
حيت السيد مريح لاش غلا مشغلو
المهم خونا حمد المعقاز كيريح فواحد القهيوة ف وسط الدار النهار كامل
موصي واحد السمسار باش يدبر ليه فشي كراية للدار
والشرط الوحيد اللي عاطيه
ان الكراعي ما يكونش مصري
باش يبقاو بعاد على اي واحد يرد من ديك الدار بورديل
ايلا مكانش الكاري كاوري والله لا طاحوا السوارت في ايدو
واحد النهار خونا احمد مريح فالقهيوة كيف العادة
حتى وقف عليه السمسار جايب معاه واحد الطالياني باغي يشوف الدار
المزام خيرة حمد المعقاز رشقاتلي بهاد البلان
دا داك الطالياني ساراه فالدار
وراه اللي فوق
السيد عجباتو الدار جاتو على جانتو باغي يكريها كاملة
بشحال هادشي ا مولاي
قاليه خونا حمد تلاتة د الجنيهات
الطاليانية ماردش معاها الهضرة قاليه الله يسخر
وغير باش اه ماتفوتش واحد اللعيبة هنا بلا ماندوي عليها
ديك تلاتة ديال الجنيهات راه الدوبل ديال التمن باش كانوا كيكريو
خونا حمد بغا يخلي ديك الماتش ديال المتاوية لي كيديرو صحاب البيع والشرا
يقوليه تلاتة لاخر يقوليه نقص شوية لا بزاف زيدني كدا وهادي
حتى يجيبها في الثمن لي كيريحو
لكن الطالياني طلع رجولة ما توا معاه ما والو
شحال بغيتي ثلاثة د الجنيهات
مرحبا عرفتي كون
كان عارفو غادي يقبل فالضربة اللولة
بلا متاويا كنصرفقو فشي رقم مظاهرش ولكن المهم
القاوري شرط عليه قبل ما يدخل للدار
قاليه اودي خصكم دخلو ليها الما داكشي مع القوادس
حيت ما يمكنش نشرب من الخابيا ونعيش في دار الروايح فيها كالبة
الفرحة اللي فرح خونا احمد
تقلبات الكعية ما فهم والو
حيت باش دخل الما وكدا را مصاريف
مشى الحاج عبد السلام للبلدية شاف معاهم القضية ديال الواد الحار
والشركة لي غادي ليه المسائل قدرات ليه التمن دكلشي
بربعة وعشرين جنيه
وزيد عليها ان الحفير باش يكشف على البير لي غادي يترمى فيه داك الوسخ
غادي يكون تا هو على حساب مول الدار
والحاج عبد السلام شاف
القضية غالية ما مسلكهاش
وكان غادي يدير بناقص
كون ماجا الطالياني لي صوفاهم
قاليهم اودي نتوما خلصو النص وانا غنخلص النص
وزاد دار معاهم مت الجميل
هي انه قبل يخلص المصاريف كاملة
ودوك الفلوس اللي كيسالو مرا يحيدوهم ليه من الكرا
الطاليان يطلع بحال داك الجن لي ساكن فلبراد ديال علاء الدين
عا بارك وكيفك المشاكل دهاد الفاميلا
الحاج عبد السلام رشقات ليه
حيت اول حاجة ان
السيد اللي ما عرف منين بان كيدير معهم المزيان
وثاني حاجة غادي يربحو دار داخل ليها الما
وواخا يزيد القاوري فحالو من بعد
الدار غتولي طالعة في الثمن حيت داخل ليها الما
سيناو مع داك الطالياني الغريقات
خلصهم قاليهم من هنا للشهر الماجي
نجي نلقى الدار هي هاديك السلام عليكم
هنا جا الدور على الحاج عبد السلام باش يحفر ويلقى القادوس اللي مدي للواد الحار
شنو قال مع راسو
فعوض ما نجيب شي حد من الموقف يحفر لي نولي خاسر فلوس
ها ولد ختي
حمد المعقاز لي عا ناشر رجليه يتكلف
خونا احمد كان الشوف ديالو قليل بزاف
فايت البصيرة بنغزة
ولكن هاد مكانتش كطلب شي حد يكون كيشوف مزيان
كانت محتاجة شي واحد يقدر يضرب الكرفي
وهادشي لي كان عند خونا احمد حيت العمر ديالو كان يلاه سبعة وعشرين عام
كنا كنت فبلاصتو كون ضربتها بأحسن سلتها صراحة
خالك ما فيه لي خسر تا درهم غادي يحرث عليك باش يوفر شي ريالات على دارك
ولكن خونا احمد القاها
فرصة باش يتبت ليهم بلي داك اللقب ديال المعقاز لي طالقين عليه
راهم غالطين فيه
الحاج عبد السلام مشى هو وولد ختو احمد المعقاز للدار
وراه البلاصة فين يبدا الحفير في
وباش يسهل عليه القضية خدا من عندو لفاس
وبدا كيوريه كيف يقلع داك الزليج
تيدير ديك طرق
كينغز ليجا كتقلع
جاتو فشكال وكيفاش هاد الزليج بالخف كيتحايد
ماحكرتش فهاد البلان
قلع شي تمنية ديال الزليجات وخلا حمد المعقاز يتكلف بالباقي
واحد اللعيبة قبل ما نساها واللي خليتها حتى لوقت الحفير
هي لبلان لي كان داير خونا احمد مورا خالو
كان كاري واحد البيت في الدار لواحد الصياد سميتو حميدو
خالو ما كانش سايق الخبار لهاد الكرية
فخونا حمد كان داير مع داك الصياد باش نهار يلقاو الكاري للدار
غادي يخوي عليها ما كندير معاه حتى ورقة. كاري معاها غا بالكلمة
فخونا المعقاز مطلعش صال
كان كيدبر على مصيريف من هاد البلان
نرجعو للحفير مشى الحاج عبد السلام خلا احمد ولد ختو تما
العشية بدا خدام كيقلع دوك الزليجات
موراها بدا كيهبط بالفاس على لرض
داك التراب اللي كيطلع كيديروه فالسطيلة
وكيدفقو فواحد القنيتة فالبيت
فهاد اللحظة دخل حميد والصياد
هانية? بخير? كلشي مزيان
مشى يرتاح فبيتو اللي مع هاد البيت اللي كيحفر فيه خونا
احمد المعقاز خدام كيضرب بداك الفاس
وكلما تعمقات الحفرة كلما كتزيد طلع منا واحد الريحة ما فيها ما يتشاف
ولا ما يتشم
ولكن السيد كان خدام من نيتو
صابر لهاد الروايح هاد المرض
واحد الوقيتة كيضرب بداك الفاس
وحس بيه دخل فشي حاجة قاصحة
والصوت لي دار مع ماشي لي موالف
كيطلع داك الفاس والو
مبغاش اطلع عليه
الفاس مرشوك فشي لعيبة شادة فيه
وايلي اشنو طاري
خونا المعقاز دار لي فجهدو باش يخرج داك الفاس
بقا كيتعصر حتى جبدو من تما
قرب داك الفاس لعينيه باش يشوف شنو فيه
وهي ضربو واحد الريحة مقودة ديال بصح
وجهود تكمش فاش نيفو طلعها
فا حمد المعقاز صحابليه بلي
الفاس جا فالقادوس دالواد الحار وهرسو
وهادي ريحة داك المرض اللي تما
ويتحنا دار يدو كيقلب على شنو دار فراسو فالحفرة
كيدوز صبعانو وكيتلمس تما حتى
قاس شي حاجة بحال لحم طري
شدها مزيان وبدا كيجر
حتى قلعة من تما
قربها للضو بدا كيشوف هو
يلقى راسو شاد في يديه دراع ديال بنادم
مصيبة فخونا فالله شك فراسو
راه يمكن غير مع تمارة والعيا والشوف ناقص بدا كيتخايل
شنو دار عيط على حميد والصياد اللي مجبد فبيتو
شنو اخويا هادي
الصياد غير شاف ديك اللعيبة تصدم
قاليها اشنو هاد القوادة? راه دراع ديال بنادم هادي
هنا المعقاز تأكد بلي راه داكشي لي بان لي فلول هو لي كاين
بداو كيحيدو داك التراب بشوية حتى طرفوه كامل
وانا لقاو راسو ما قدام جثة
ما عندهم فيها تا ضرة ديال الشك بلي راها ديال المرا
مقام شعرها وبالحوايج الدخلانية ديال النسا
خونا حمد بدا كيرد التراب فوق الجتة حتى غطاها كاملة
وقال لها ميدو ما ستر الله
وما يقول تا شي حد شنو شاف تا يوصل الخبار لخالو
الحاجة عبد السلام
ويشوفو ديك الساعة شنو المعمول
داك حميدو اصلا كاعما محتاج توصليه
ما قاد تا هو على صداعات
قاليه انا مغنقول لتاحد شي حاجة
ها هو ما تجبد سميتي فحتى شي تحقيق ولا شي عجب الله يرحم ليك الوالدين
نسا بلي كنت ساكن شي نهار هنا
ومن محاسن الصدف ان
حميدو ما طلعش غير صيادة
ولكن طلع الداء عالمي
كون شاركات بها مصر في الأولمبياد كون جاب ليهم الذهب
خرجوا من الدار
حميدو ضربها بأحسن تعليقة
او غبر ما عمرو بقا بان
وهادي مسألة عادية
كيبان لي اي واحد غادي يكون بلاصتو
غادي كريط فحالو واخا يكون فراس مالو غاصرف فقط الجامع
القضية حامضة ما ما كاينة تا علاقة المعلم
نرجعو لخونا احمد
لي وقف فراس الدرب كيتسنى فخالو حتى يجي
كان دار معاه غادي يبان عندو قبل ما طيح الشمش
باش يشوف واش نضع شغلو ولا لا
بقا كيتسنى حتى ودن العشا والو
الحاج عبد السلام ما بانش
هنا عاد ضربات لخونا احمد فراسو بلي
راه اليوم النهار الثاني من الشهر د ربيع اللول
فهاد النهار كتبدا الاحتفالات ديال المولد النبوي
وحيت الحاج عبد السلام قارئ ديال القرآن وكيدير الأناشيد الدينية
فهاد الوقيتة من العام كيتزاد الطلب على ناس بحالو
احمد المعقاز عرف بلي خالو غادي يكون مشغول
هو يصدر وعطى السوارت لواحد الشيباني طلاب
كان كيدير معاها المعقاز زوين كيخليه ينعس فواحد البيتة بالليل تما
منها كيدي الأجر ومنا راه مقابل الدار باش ميدخل ليها تا واحد
هاد الشيباني كان تينعس فالدار قبل ما يكري المعقاز لحميد او العدة اه الصياد
عطاه السوارت ما قاليه والو على ديك الجثة لي لقى
البيتة اللي كينعس فيها الطلاب بعيدة على ديك البيت اللي لقاو فيها ديك خيتي. وعندها الشراجم على الزنقة
مشى خونا احمد رجع فحالاتو
مشى للدار عند مو الحاجة زينب
اميها شنو كنت كندير في الدار
واشنو لقيت عاود ليها الفيلم كامل
مو قالت ليه
واش نتا اعمى ولا مالك
شنو اللي غادي يجيب بنادم لحم وعضم تحت لرض
قاليه اودي لا
كان عندي الشوف ناقص
وماشي غير انا لي شفت الجتة راه كاين معايا حميد والصياد. وتا هو شاف داكشي لي شفت
الحاجة زينب زعزعة هاد ديال ولدها
وهي تقوليه تسناو خالك حتى يدخل وشوف شنو غادي يقول ليك
جوايه تسعود د الليل دخل الحاج عبد السلام
عاود ليه خونا لي من هدا
ولكن متيقوش جا هداكشي بحال ايلا كيعاود ليه الخرائط
كيبان من هادشي بلي هاد حمد المعقاز كان محقور وسط فاميلتو
معاطينوش قيمة وكلامو مكيسوى تا لعبة
وهاد القضية كعاتو وطلعات ليه فالراس
وهو يقوليهم شتي شنو غاديرو يلاهو معايا وتشوفو بعينيكم شنو كاين
حقا الليل دابا خلي تال غدا في الصباح
واخا اسيدي ما قلتي عيب
الغد ليه على النبوري مشاو بتلاتة
الحاجة عبد السلام
ختو ولدها احمد
كيدقو فباب الدار والو الشيباني ما كاينش
كان خصهم يتسناو حتى يرجع من الجامع
حيت ما كان اول على تا واحد اجي فديك الوقيتة
جا الشيباني حل الدار ودخلات الجماعة
بدا حمد المعقاز كيطر فداك التراب لي لاح فوق ديك خيتي
وهي تبان ليهم الجدة ديال المرا
مازالة بحوايجها وشعرها
لقتلها دفنها بحوايجها الدخلانيين
دراعها منصول حيت هو لي جا فيه الفاس لبارح
والروايح لي طالعة كتفرع النيوف
مصبروش ليها وخرجو على برا البيت
خونا حمد رد التراب على المقبرة وخرج لعندهم
قال لخالو شنو بان لي كنديرو دابا
الحاجة عبد السلام طالعة ليه القردة وزاد كمل عليه ولد ختو بهاد السؤال
بدا كيخسر الهضرة قاليه يحرق والدين مو حالة كيفاش شنو غنديرو
راه باينة نمشيو نعلمو البوليس
كوميسارية قريبة للدار
مشاو عاودو ليهم شنو كاين
خداو الأقوال ديالهم
شنو كاين ما كاين اودي را كنا كنحفرو لقينا واحد السيدة مدفونة في الدار
مشاو معاهم باش يتأكدوا من هاد الخبار
وداكشي لي لقاو
البوليس طرقو ديك الدار وعطاو ديالهم باش اه
تا واحد ما يحط رجلو فيها
خلاو واحد البوليسي فالباب تما باش تا حد ما يقرب لجهة الدار
بداو التحقيقات مع اول واحد
اللي هو الشيباني
طلاب اجي نتا شنو
كنتي كدير في الدار
اودي را كنت كونسيرت ومابقيتش خدام كانسعى فباب الله فالسواق الناس كيعطفوا علي وكدا
والدار راه كنبات فيها حسنة لوجه الله من عند هاد الناس
فات جوج سيمانات لي كنت كنبات فيها را معمري شفت شي حد من غير حميدو
القوال ديال الشيباني ما ما فاتت والو في التحقيق
دازو لحمد المعقاز او الحاج عبد السلام
هاد الجوج عطاو واحد مقودة للناس اللي كانوا كاريين في الدار من قبل
واللي كانوا مربكينها شفرة وتقواديت وتقحبين
داكشي علاش طردوهم من الدار
البوليس شعلوا على الناس اللي كانوا ساكنين في الدار هادي جوج سيمانات
على شكون ساكن فديك البيت لي لقاو فيها الجتة ديال السيدة
فاش سولو حمد المعقاز لي
مبيتوه عندهم داك النهار على شكون كان ساكن فديك البيت
قاليهم واحد خيتي سميتها
سكينة بنت عليه
كانت دايرا فيها باطرونا كتجيب القحاب تما
واحد من دوك الباليس شعلات ليه بولة فراسو فاش سمع هاد السمية
لي دازت ليه على ودنيه فشي جوج ديال التحقيقات عندهم علاقة مع عيالات كيغبرو
في التحقيقات بجوج لي فاتو
كانت ديما هاد سكينة هي اخر واحد كيشوف دوك العيالات لي غبرو
شكون هاد سكينة? وعلاش كانوا كيغبرو هاد السيدات
كيفاش وصلات ديك الجثة اللي لقاو تما وعلاش
هادشي لي غادي نباليو به في الحلقات الماجنة
هذا ما كان اخوتي
تهلاو
