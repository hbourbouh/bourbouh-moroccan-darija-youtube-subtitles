الا بعدتي على الصداع والتبرزيط
وطفعتي الضو ودرتي الكادو
غادي تكون درتي خير فراسك
مشينا               الصدمة دالملاقي هادا كلها شد فراسو
خمدات نيراننا لي شعلات بسبب شوفة
ناس كتعرفهم فسيفا
واليوم جا الوقت لي غتشوفو من قدامك فحال شي جيفة
تجمعنا وتمخشنا مع بعضياتنا
شي شاد فليدين شي
بحالا خايفين لا ضيع لينا هاد اللحظة كيف شي
مغاديش نبدا كنقع فحالنا بشي مصطلح باش يدوز كيف شرعي بهاد الما
غادي نجيكم من لخر
حالتنا كانت مقودة
والحاجة الوحيدة لي تقدر تغطيها هاد الوجه القبيح
والضحك على كل جبد من عندو شي حاجة باش يلطف الجو شي شوية
سخرنا من ذاتنا وما صابا
وتفرقعنا بالضحك على حياتنا كيف كانت وشوف فين المكتاب لاحها
كنا عارفين بلي هاد الملاقيا غادا تسالا فسوايع قليلة
ولكن تاحد فينا ما كان كيفكر فشي حاجة من غير
من هاد الوقيتة لي عندنا
عشنا اللحظة بلا ما نفكرو في المهاجي
نسينا العالم كتر من لي هو ناسينو
كل جبد من الماكلة شنو مخبي
مربعينو وسط الحلقة حاطين لي قسم ربي
واحد الوقيتة سمعنا الضجيج على برا جاي وكيقرب
بالغوات والصداع هجموا علينا في السيلون
برور جالو ما صفر حتى شي كيفما كان تيصحاب لنا
والسباب ان الوقت مازال ما تصاهالو
يالاه الربعة بلا مجانة ختي مريم كانت كتعرف الساعة
غير بالشعة ديال الشمس اللي دايز بين القطبان
دورو تفرقع علينا وبواحد الغوتة وقالينا كلها يرجع ديالو
خرجوني صحة ودفعوني حتى للستيلون ديالي
ودنيا بالخبايض دالبيبان تصمكو
الظلمة شافتني قالت ها هو جا عاوتاني
اجينا عنقو سنصدا على برا وخيم الصمت عاود من جديد
هادشي لي طرا داز قدام عينيه بالخف
وقدرنا حتى نمدو بعضياتنا ولا نتعانقو
شديت القنيتة جمعت رجلي عندي وبقيت جامد فبلاصتي
سيمانة لي جات مور هاد الملاقيا كانت عليا قاصية
بزاف كاع مشي غير شوية
كان خاصني نعاود نجمع السوفل باش نقدر
نصبر كيف كنت داير
وخصكم تعرفوا بلي هاد القضية ما ساهلاش
كتكون سنين ونتا مكرفص ديال بصح
كيدوقوك من واحد الحاجة زوينة لمدة قليلة
وكيرجعوك عاود للتكرفيص
المثال اللي بغيتي تحطو هنا حطو
غير هو لا قارنتي التكرفيصة فاللول
مع الرجعة ليها في التاني مورما دقتي من نعيم نسبيا
غادي تولي صالحي رتي وحالك فشي قصيدة
ويلا جاتك الدعوة باردة دير ايديك في العصيدة
من فوق داكشي اللي كنت كنسرح فيه هنا
زادو عليا اسئلة جداد
فوقاش غادي نتلاقاو مرة اخرى
هادشي ايلا بقينا في الحياة
شحال ديال الوقت نقدرو مزال نزيدو نقاومو هاد
الجوع العزلة المرض والياس
منين غادي نجيبو اصلا هاد القوة باش منموتوش ويطوينا النسيان
وسط عالم ممسوقش لينا وكلشي قالب علينا
اسئلة كثيرة بغاو
يبقى عندك جوج ديال الاختيارات
غادي تواجه غادي يزيد عليك التقل حتى يلصقك مع الضس
باش يزيدو علينا الضغط بوروك علينا بلي
من هنا لقدام
غادي يديرو ثلاثة ديال الحملات ديال التفتيش كل سيمانة
اتنين لاربعا والجمعة
تيجيبو معاهم وكيبقاو يقلبو فقاع القنات
كيضربو لرض والحيوط بالبرودكانات
دقايق قليلة وموراها كيردخو البيبان كيزيدو فحالهم وكيتانستالا الصمت
فكل مرة كيجيو لعندنا كنا كنبقاو داكشي لي مخبيين
كنا عارفين الى طاح شي واحد فينا
غادي يتبعوها لاخرين
الزمان مبقيتش مسوق ليه
شنو الغرض من نبقى نحسب الوقت لكان الزمان ليحكل للتوش
مبقا كيعنيني تا لعبة طلوع د الشمس ومغيبها
ما كيقربني من تا حاجة
ومبعدني على كلشي
تقلب ليه كامل
وليت كنعس بنهار وكنبقى فايق بالليل
واحد الفكرة هنا خصنا نجبدها قبل ما نكمل في الرواية
فاش كتكون محابسي وفاميلتك على برا
ماشي بحالا كنتي كتعيش نتا وياهم نفس المحاين
لول يقدر يصبرهم ويطمنهم عليه
ولكن التاني عاد ما زايد فوق حملو عذاب اخر
تعدب نتا مايتعدب لي عزيز عليك
هادشي الا كان واحد
اما لجمعوهم كاملين
الله يشوف من حالك
تسعود الف وتسعمية وتلاتة وتمانين
حتى في الحسن الثاني بعيد ميلادو الربعة وخمسين
دابا هادي خمس سنين وانا في هاد
ومن هاد اليوم ولى عندنا الحق نخرجو للساحة ساعة كل نهار
ولكن بالنوبة غتخرج مي وخويا عبد اللطيف
من بعد منهم خواتاتي
موراهم حليمة وعاشوراء
وعاد فلخر كيجي الدور ديالي
وليت كنستافد من التسراح دالرجلين فالشميشة دمولانا
كنمشي محادي للحيوط باش نبقى تحت العينين دلكارديانات
اللي ما كانش عندهم الحق يهضرو معانا تحت اي ظرف من الظروف
فاش كنهز راسي وكنشوف فيهم وكنلقى عينيهم مسمرين وفارغين
فشي سطات ويبلار روح
المرة اللولة اللي خرجت كانت تخليطة بين الالم والنشوة
تشوف السما من مور مدة طويلة
راك عتركبك واحد الفرحة ما كتصورش
ولكن يبان ضعفنا وقلة صحتنا قدامهم
هادي حاجة كتقس حنا من الداخل
عماتني الزرقة د السما وسكراتني النقاوة دالهوا
المشية ما هي مشية
سميها لي بغيتي
شحال من مرة تكيت بكتفي على الحيط غير
باش نبان شاد
ولكن من زهرنا المعكس هاد الدوزة ديال الهوا ما بقاتش كل نهار
ولات مرتبطة غير بورو واش غادا تكون راشقة ليه ولا لا
بعض المرات كنا كنتحرمو منها تمنيام عشريام
وكتوصل حتى لجوج ديال السيمانات فشي خطرات
اللي كان عندها هاد الخرجات القصار
وعاونوني في الخطط ديالي
من بينها الحفاري لي كنت كندير عندي في السيلون
كنت كنجمع داك التراب وكنصرفو في الساحة
قدرت ندير حفرة عندي فالستيلون
وليت نقدر ندوز ديال حليمة وعاشورا
واخا دوك الحملات ديال التفتيش اللي كيديرو
مقدروش يطيحو على التقبة لي مدرقها مزيان
ماركينا عليهم بيت
وخا تقباما كتخرجناش للحرية
ولكن طلعات ليه من المورال او شجعتني باش نزيد للقدام
كنت عارف بلي الفكرة ديال
الهروب لي ساكنة ليه فدماغي هادي سنين
ما يمكن نطبقها الا من شي حفرة بحال هاد الشكل
ولكن لحد الساعة مازال ما
مجموعين الشروط باش ندوز للتنفيد
بقا الحال كيفما عاودت ليكم
نفس الروتين كيتعاود
تا جا النهار ديال تلاتة مارس الف وتسعمية وستة وتمانين
هدا هو عيد العرش
دازت ربعطاشر عام وحنا محبوسين
وتسع سنين وحنا مفروقين على بعضياتنا
بقوة ما كل مرة كتجي شي مناسبة وكنقولو راه غادي يطلقونا وما كتصدقش
صافي طلع لينا هادشي فالراس وفقدنا الامل
واش مقداتش ربعطاشر عام باش يتسالا هادشي زعما
حاصول دخل علينا بروج ماعتو جايبين
معاهم خبار بهاد المناسبة
قالينا راه من اليوم غادي يولي عندكم الحق تجمعو من التلاتة حتال التمنية ونص
ديال البنات ولكن مفعلوش هاد الإجراء حتى لمورا سيمانة
وها حنا رجعنا ليها عاوتاني
ديك المرة نهار واحد لي بقيت كنتسنى باش نشوف فاميلتي
هاد المرة قدامي سبعيام
العذاب الأليم فاش تلاقينا المنظر
كان مدمع بنادم بالكاد كتعرفو كلو مخسر
كل واحد فينا كان مراية د لاخر مهرسة ما فيها ما يتجمع
هاد السويعات اللي كنتجمعو فيها كل نهار قوات من عزيمتنا
كل ضربة كتجينا كنتساندو بعضياتنا باش مطيحناش
واش فراسكم خويا عبد اللطيف شحال فعمرو دابا ولا لا
سبعطاشر عام ما كيعرف على الحياة تا زمرة
من غير الحبس وهاد الظروف الحيوانية لي مليوحين فيها
كان ماكينة ديال الأسئلة ماكاتقاضاش
بس الى بساط ولكن كل واحد فيها
يدوب القلب كيدايرة السينما كيفاش خدامة الكاميرا
شنو هو المذاق ديال الحوت الدجاج الشكلاط الفرماج
كانت صعيبة عليا نشوف دري محروم من
حوايج بساط في الحياة
حاولت نرسم ليه داكشي اللي كيسول عليه باش نقربوه من الجواب
واحد النهار سولني على البقرة ورسمتها له
عرفتو شنو قالي
قال ليه را ما قدرتش نتخايل الحجم ديالها قداش
واش نقدر ندوز من تحت كرشها وانا واقف
ديما غادي ينقصني الكلام باش نعبر على
وحدة من بين الحوايج اللي كانوا كيضروني بزاف
لي هي نشوف قدامي خويا عبد اللطيف وحياتو لي مدمرة
هاد الشوية د النور لي كان عندنا بهاد الملاقيات ما طولش
تمن شهور حبسو علينا كلشي ورجعنا كيف لي كنا
تحت هاد الضغط خدينا قرار باش نديرو اضراب على الماكلة من جديد
خرجنا حليمة وعاشوراء من الحساب
والكبار فينا قنعو الصغار باش يبقاو في التيساع. ما يدخلوش لهاد الصداعات
ولكن بحال الى كدق الوداد في النخالة
تا حد ما بغا ياكل
فلخر د السيمانة اللولة ديال الإضراب
بززنا على عبد اللطيف يحبس صيامو
وحتى على مريم لي من نهار السادس وهي فواحد الحالة ماشي طبيعية
الكارديانات بقاو كيهدو فينا وكيضغطو علينا باش ناكلو
ولكن ما وصلوا لتا حاجة مورا هاد الفعايل
في النهار العاشرة قرات سكينة بلا خبارنا ما تبقاش تشرب الما
ولكن ما طولاتش حتى طاحت في غيبوبة
بقينا خايفين لا تضيع من بين ايدينا المدة ديال تمنية وربعين ساعة
ولكن بالفضل ديال مليكة وماريا قدرنا نرجعوها بالما والملحة وشي طريفات دالسكر
بورو بقا كيحاول معانا وكيغرينا بالوعود باش نحبسو
جاب لينا ورقة بيضا وستيلو باش نكتبو بريال القصر
فالنهار العشرين ديال صيامنا وصلينا بورو الخبار
قالينا راه عندي اوامر باش ندفن اول واحد غادي يموت منكم في الساحة
وباش يأترو علينا
حفرو قبر بالشاهد ديالو تما
صافي كنا متأكدين بلي نسينا وخلاونا كنطفاو هنا شوية بشوية
ما عندهم حتى مشكل في الموت ديالنا
فعليها بان لينا
نموتو بشي طريقة خرا حسن ما نبقاو نحتضرو هاكا
فنهار ربعة وربعين ديال الإضراب على الماكلة حبسنا
بدينا كناكلو والكارديانات
صحاب الأم لي خسرنا فهاد الماتش لي لعبنا
ولكن ما فخبارهم تا حاجة من داكشي لي مخطين ليه
فكرنا مزيان وخدينا واحد خطيرة
لابد خاص واحد فينا يضحي باش
نحطوهم قدام الكارثة
ايلا مات شي واحد فينا غادي يضطرو يشوفو شنو يديرو في الضوسي ديالنا
بالمزيان ويطلقونا بالخايب ويقتلونا
المهم غادي يزعزعوا من هادشي وغادي يخليوهم يتاخدوا شي قرار
فديناك الورد رجعنا صحتنا فيامات قليلة
وخاصة علينا الاضراب ما عطاونا الحق لا نخرجو للساحة ولا نتلاقاو
كل امر بنفسه لونه
ديال الاتصال لي بيناتنا قدرنا نتناقشو بيه على شكون
اللي غادي يضحي براسو
الوالدة بغات تكون هي اللولة فالليستة
تابعة انا وهاكا غادا حتى لآخر واحد فينا
صافي خدينا قرار باش نردو من بير جديد مذبحة ديال فاميلتنا
فواحد الليلة ودعاتنا الوالدة وصاتنا
قطعات عروقها وتجخمرات وسط الدمايات
قالينا عبد اللطيف راه
صافي مي نفدات
دازو الدمايات دمي وغيبات
عبد اللطيف من هو للمنظر سخف وما قدرش يشوف امك غتحتاضر
ما بقى وصلنا حتى حس من عندهم
وحنا نهجمو على البيبان
مكاين غير الخبيط والرديخ
كنزيدو فوقهم الغوات او الصداع
هادشي خلا بور ورجالو يحضرو عندنا
حلو الباب عليهم لقاو مي وعبد اللطيف معانقين
مغيبينو في الدمعات غارقين
ضرب عليهم بروط الله وزاد فحالو
ما دار والو
كان كيطبق الأوامر بالحرف
لي مات فيهم دفنو والدين مو فبلاصتو فبلاصتو
ايدينا بقوة الخبايط فالبيبان تسلخو
تحلي واحد الصبع بلا ما نبالي به
فديك الحالة ديال الجعرة مكيبقاش مديها بنادم فداتو
يقلعو قلبي كاع لا بغاو من بلاصتو
رجعنا نفاسنا وفاق خويا عبد اللطيف
قالينا سمحولي راه معرفتش كيفاش حتى غيبت
قلنا لي بالعكس راه داكشي لي عليك درتيه
طلبنا منو باش يلوي شرويطة على ليد الوالدة ويشربها الما مزيان
سهر عليها عبد اللطيف بوحدو وسط الظلمات
مكنبغي حتى نتخايل شنو
غادي يطرا النفسية دهاد الدري الصغير
لي عاش واحد الرعب محال واش غادي يلقى فدماغو درعي طاكي بيع الى صدماتو
الغد ليه فاقت الوالدة بحال الى تبعتات من الجديدة
في الليل قلت لهم بلي
جا دوري كيفما تافقنا
دويت معاهم وودعنا بعضياتنا
قلت ليهم حلفوا لي ما
طيحو حتى شي دمعة قدامهم
حاولوا تبقاو صابرين
راه نتوما اللي عندكم المهمة الصعيبة اما
انا عندي غير الصاهلو
باش تسالات الهضرة بقيت مني لراسي
وجدت مزيان باش نطفي حياتي
درت مجهود كبير باش نخوي دماغي من كاع الأفكار اللي كتخليني نقول
شنو غادي يجرا لفعاميلتي من مغر موتي
بقيت كنركز غير على ديك الفرصة الصغيرة لي يقدر يوفرها ليهم موتي لحياتهم
خديت واحد الحديدة وشرقت لحمي
ما مسوقش للعالم اللي كيطلع لي
بدا الدم دايز ونزلت على ركابي
الفوق فخاضي كل ما نزفت كنحس بالراحة كتار
حسيت بشقانا هو لي كيسيل من عروقي
وجاي يسرد فالبلاصة بالعرق
كنقطر ذاتي بدات كترعد
كتبت بدمي رسالة في الحيط
كنترجى فيهم باش يطلقوا سراح ميلتي
كلما سال دمي كانت ترخا
بدات كتجيني الدوخة وعينيك غيتقلبو
عوض لي قراب لي مات لي تقاد نشوفهم
ما بقيت قادر نميز بتا شي حسم لي عندي
وهنا غرقت في الكومة
كنتخايل دوك السويعات كيفاش دازو على فاميلتي هاد الليلة
الحيوط فاصلة بينهم وبين
خوهم اللي كيحتاضر بوحدو
مهزوش الراية البيضا ووفاو بالوعد ديالهم
ما ضربوا بيبان وما طلبوا تا حد
الغد ليه فالصباح حلو عليها الكارديانات لقاوني مغيب
عيطو على برو وجاو فحصوني وسط ضاية ديال الدمايات
خرجوا ما قالوا والو لفاميلتي
شي ملصق ودنو مع الحيط
شي كيطل من تحت الباب كل كيدير اللي فجهدو باش يدبر فخبار على حالتي
حليمة وعاشوراء خاشين واحد التيو فديك التقبة كيسمعو للهدرة ديال الكارديانات فاش كيدخلو لعندي
كانوا كل ساعتين كيجيو يضربو عليا طليلة
في الليل جاو ربعة ديال الكارديانات
هزوني فمانطا كلها شاد من قنيتو
قالوا يمكن راه مازال عايش
غادي يديوها فين يداواو ويرجعوه
ولكن فاش شافوهم لاحوني في الساحة طيحو دموعهم عليا
قالوا راه صافي توفى
وراه كيوجدو باش يدفنوه تما
بقاو مقابليني دوك الكارديانات بربعة
كلها نص ساعة كيجي يطلع ليا شي واحد منهم
للكعب والشتا كتصب عليا
مع بدا كيطلع النهار
ما فقت من الكومة حتى للنهار الرابع
مع حليت عيني وسط الظلمة ما
بقيت فاهم اشنو كندير انا
عرفت راسي حي وانا نحقد على الموت اللي تاهيا رافضانا
عندي مطلية بالدمايات
لرض الحيوطة تا حد ما نقى الدنيا
الريحة تشمى تبوع فالبلاصة
الجرحى حازمينها لي بتقشيرة موسخة
كندا هو الخير الوحيد لي دار فيا واحد الكارديان
حيدها من رجلو والوالي على يدي
الخيال ديال الطوبات كنحس بهم كيترطاو حدايا
جرأتهم ريحة العفن والدمايات تال عندي
لا هاجموني ما عندي حتى جهد باش نقدر ندافع على راسي
غمضت عيني ونعست تال الفجر
باش فقت دقيت على حليمة وعاشورا باش
يعرفو بلي راني مزال حي
ويدوزو الخبار للفاميلا
الكارديانات فاش طلو عليا تصدمو ملي لقاوني مزال عايش
ظروف الشاف منين بدا تيكبر ماتيقتش راسو
تسأل هي السيمانة اللولة ومور فياقي كيف شي شيباني شادرقنا
كنتحرك تقيل حتى من الما جابو لي باش نشربو
خواتاتي بداو كيحيدو من حقهم في الماكلة باش يشيطوه لي
لا كانت الموت عاطيانا بالظهر
راه بقات عندنا كارطة واحدة هي لي غادي نقمرو بها
لي هي الهروب من هنا
غادي نغامرو بحياتنا ولي ليها ليها
اصلا حياتنا ما كتسوى والو
عايشين كيف البخوش
وما عندنا ما نخسرو هي سبعالاف
اخرها القبر اللهم
نقاومو تال اللخر
حتى الى متنا نموتو بشرف ماشي مدلولين
كتاب لي عمر جديد
وفيه غادي نحاول نوصل لداكشي لي
كان داير لي السوسة فدماغي
اول حاجة باش نهربو خصنا نوليو شوية لاباس
صحتنا ترجع كيف كانت حيت
هاد المشروع كيتطلب بنادم يكون فايق ماشي مرخون
ولا شاد الركنة مكون
فاميلة كاملة طلع ليها الدم من ديال الانتحار وقلبو الطابلة
كلشي ولى معايا في ديال الهروب
قدرت نقنع مي وخواتاتي بلي
نظريا نقدرو نحفرو نفق منين نخرجو
وخا تيبان بلي صعيب نوصلو لهاد البلان ولكن را ماشي
قبل من هادشي خصني نولي بعدا بيخير
نقدر نتمشى على رجلي عادي
نتي مايمكنش نحفرو نفق بلا ما نكون واقف على الشغل
انا هو لارشيتك دير هاد
من نهار حطينا رجلينا هنا في الف وتسعمية وسبعة وسبعين
وانا رد البال كنوطي اي حاجة تقدر تنفعنا في الهروب
عرفت الوقيتة اللي كيتبدلو فيها الكارديانات
بلايصهم والكوانات لي ما يقدروش يشوفونا فيهم
من فوق هادشي كنت
مخالط شوية مع الأجهزة الأمنية فاش كان الوالد في الحياة
وكنت عارف اللي تقدر تكون عندهم
الى فاقو شي نهار ولقاونا علقنا ليهم
لا كتاب وصدق لينا لبلان
غادي يتبعونا القوات ديال البلاد كاملين
فاللخر ديال الف وتسعمية وسبعة وتمانين
بدات صحتنا كتعافا وولينا كنترينيو باش نوجدو للهروب الكبير
من نهار فقت من ديك الكومة وانا
كنفكرو فكاع التفاصيل كندقق
كنقلب البلان من كاع الجوايه وفركايز وكنحلل
كنضرب الحسابات وجمع هادي مع ديك وزيدهم فوق لاخرا وكنخطط
بان لي بلي
احسن بلاصة نقدرو نحفرو منها
هي ديال خواتاتي
اول مشكل هو
كيفاش خصني ندوز من السيلون عندي
الشومبرا ديالهم هنا خصنا نحفرو
تقبة بين الشومبرا ديال حليمة وعاشورا والشومبرا ديال البنات
كيفما حفرتها من قبل بيني وبين حليمة وعاشوراء
استغلينا الويكاند اللي كتكون القضية مرخوفة باش ندوز لعند حليمة وعاشوراء
ومنها نحفر باش ندوز لعند خواتاتي
انا من جهتي وهوما من جيهتهم
كل خدام كيحفر حتى تلاقاو ايدينا
قدرت ندوز لعندهم وتعانقنا
من ديال خواتاتي دويت مع الوالدة وعبد اللطيف لي بيني وبينهم غير حيت
سولوني على صحتي وكيف حالي وعطيتهم
صبرتهم وكمل الخدمة على ديك التقبة مع خواتاتي
وريتهم كيف يسدوها ومنين يغبرو التراب ورجعت فحالي للستيلون ديالي
تسدو قاع التقابي
وكلشي هو هداك
مسحوقين بالعيا ولكن
غير الفكرة ديال راه نقدرو نخرجو من هنا
كتشعل فينا العافية من الداخل
كتنسينا فكلشي عندنا هدف خدامين عليه
ماشي بحال من قبل غير غاديين مع الوقت فينما
خرجات بينا وخلاص
فكرنا مزيان وقال لينا بلي باش نخزنو التراب ديال
النفق الكبير اللي عوالين نحفرو
خصنا نخبيو فواحد السدة فوق ديال الوالدة
وباش نقدرو نديرو هاد البلان
خصنا نحفرو تقبة بين الشومبرا د خواتاتي لي فيها مي وعبد اللطيف
قدرنا نصاوبو حفرة
ولا كيدوز منا عبد اللطيف اللي
رقيق من عندهم لعند البنات
وبهاد الفورمة نيت
كيقدر يطلع فوق الكتاف دمي ويتخشى فالسدة اللي فوق عندهم
ولكن عنداكم يسحاب ليكم ديك كيدوز من هاد لهنا راه ساهلة
را فاش كيدخل الحفرة كيكون
لابسة غير السليب
زيد عليها فاش كيبداو يجرو خواتاتي كيتجرح فشحال
من بلاصة في لحمو
كل مرة كيدوز فيها من ديك التقبة بحالا
شي ولادة جديدة عندنا
كيبدا ينين وبزز باش كيقدرو يجروه خواتاتي
قابلات دابا ولا كلشي ناضي منضي
الطرقان ما بين الستيلونات مسرحين
السدة فين غادي نخزنو التراب واجدة
بقات لينا غير الضربة ديال البداية واللي
هي نبداو الحفير تاع النفق الكبير من ديال خواتاتي
هادي سيمانات وحنا كنخزنو فداكشي لي خاصنا
عندنا ضبات من هاد ديال الزيت
خمسة كيلو ديال الطحين
وتاديها للخشب صحاح نقدرو نكاليو بها التراب فديك الحفرة
فتعد القنديل شموع وباطات ديال السردين خاويين
واللي نقدرو نخدموها
كيمشي بالي نضويو بها داك النفق ولا معالق نحفرو بها تما
اي حاجة صغيرة
واللي تقدر تلعب شي دور اخر من غير اللي كتلعب فالحياة دالإنسان العادي
نقدرو نستعملوها فشي ديطاي فالخطة عندنا
وصلنا للنقطة اللي
مبقاش موراها الرجوع
والسؤال اللي مطروح هنا هو
شنو اللي حسن بالنسبة لينا
واش نهربو كاملين
ولا غير شي وحدين فينا
غادي نوقفو هنا باش المرة الماجية نبداو
بالجواب على هاد السؤال
هذا ما كان اخوتي
تهلاو امين    ابي

