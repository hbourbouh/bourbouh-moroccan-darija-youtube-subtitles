فالبداية دالسبعينات المغرب كان تيغلي بالأحدات اللي زعزعات البلاد
جوج تنقيلة بات دارهم العسكر
الصخيرات في الواحد وسبعين والطيارة د البوينغ فتنين وسبعين
العلاقة ما بين القصر والمعارضة وصلات لواحد النيفو طالع ديال الاحتقان. ولي كان كيبدلها الجناح السياسي ديال حزب الاتحاد الوطني للقوات الشعبية
ابيا وكاع التنظيمات ديالو
هاد الجناح السياسي كيجي فالراس ديالو عبد الرحيم بوعبيد
عمر بن جلون وعبد الله ابراهيم
الحزب كان عندو حتى جناح مسلح. كان داير من ليبيا والجزائر مقر ديالو
الإذاعة ديال صوت التحرير لي كتنطق بسميتو وكانو كيبيعوها من ليبيا
فالراس ديال هاد الجناح كنلقاو الفقيه البصري. وعبد الرحمان اليوسفي
اليوم غادي نشوفو الأحداث لي بقات لاصقة في التاريخ ديال البلاد
واللي كان الغرض منها هو طيح النظام دالحسن التاني بالسلاح
مشينا   التنظيم ديال المغاربة اللي كان في الجزائر كان الغرض ديالو ويدبر فالسلاح ويقصد المغرب
بداو كيجمعو شي لعيبات وهنا دخل الامن الجزائري وشد بزاف ديال اللاجئين مغاربة
الفقيه البصري لي كان فليبيا دخل للجزائر باش يتفاوضو معاهم
وصلوا لواحد الاتفاق تا واحد ما كيعرف البنود ديالو
خلاهم يطلقوا السراح ديال كاع المعتقلين
المخابرات ديال المغرب مكانوش ناعسين
كان فراسهم هادشي لي جاري
نزلوا العناصر ديالهم في وهران تلمسان وسيدي بلعباس
وقدرو يخطفو بزاف ديال اللاجئين
كيخدروهم وكيرجعوهم للمغاربة
دارو محاولات ديال الاغتيال ولكن تا وحدة ما صدقات ليهم
هاد الجناح التوري ما كانوش كلهم متافقين باش يديرو شي عملية مسلحة في المغرب
بزاف ديال القيادين مكانوش باغين يدخلو للبلاد. ومنهم الفقيه البصري
بان ليهم بلي مزال مكاينش المناخ السياسي فين تقدر دير شي عملية من داك النوع
الجهة الاخرى كنلقاو المجموعة ديال تيزنيت وبنونة ومدة كانوا واجدين باش يدخلوا يقربلوها
ديال تيزنيت كانوا كيضغطو فهاد الإتجاه بشكل كبير
الشاف ديالو هو ابراهيم تيزنيتي المعروف بالنمري
لي كان وصلت للمغرب في الف وتسعمية وتنين وسبعين وبقا تما
نمشيو دابا للصباح ديال خمسة وعشرين يناير الف وتسعمية وتلاتة وسبعين
هاد النهار دخلو ربعة الطونوبيلات للمغرب
هازين رايات بحال شي حجاج سالاو المناسك وعاد رجعو للبلاد
ولكن فالحقيقة الطوموبيلات اللي دخلوا من الحدود مع الجزائر
كان فيهم سطاشر واحد من داك التنضيم المسلح
موراهم جا اخر وتلاقاو مجموعين فكيك
من تما شدو الطريق لوسط البلاد والسلاحات مشارجين بين ركابيهم
عندهم اوامر باش يتيريو فأي واحد تعرض ليهم
ولكن واحد الشوية جاتهم تعليمات من القيادة لي على برا البلاد
باش ميديرو حتى شي عملية مسلحة
يجمعوا غير الناس وينضموهم بينما كانت الظروف حسن
اعضاء د القيادة لي في المغرب تناقشو على التعليمات الجديدة لي جات
قيادة كان فيها ابراهيم تيزنيتي
محمد بنونة محمد اومدا
سيدي حمو عبد العالي او محمد ساعة
قرار لي خرجو بيه هو
تقسمو على ربعة د المجموعات
فجيج كلميمة تنغير وخنيفرة
كل مجموعة من هادو عطاوها عشرة ديال الكلاشنكوفات وربعة الخزانات د القرطاسة
زيد على قنابل وخناجر ومليون سنتيم لكل
فرقوا المجموعات ودخلوا في الفترات التحضيرية اللي دامت سبعة وثلاثين يوم
من خمسة وعشرين يناير تال تلاتة مارس
فهاد مبقاوش مربعين ايديهم
كانوا كيصنعوا قنابل
كيكتبو منشورات كدعي للتورة وكيفرقوها على السكان
كيسكانيو البلايص اللي يقدرو فاليامات الماجي يهجمو عليها
وتيدبروا على السلاحات اللي كاين فيهم اللي ما عمرهم شدو بين يديه في حياتو
من غير هاد ربعة القروبات كانوا خلايا سرية في المدن بداو كيديرو شي عمليات
جوج د الأعضاء من هاد التنظيم تيراو على بوليسي فوجدة
النهار الثاني ديال فبراير من العام د الف وتسعمية وتلاتة وسبعين
جابو فيه جوج قرطاسات جرحوه ولكن ما ماتش
موراها بتلت ايام فوجدة نيت
قتل واحد البوليسي بتلاتة القرطاسات تيراوهم فيه من بلاصة قريبة خداو ليه فردي ديالو ميطراية
الرباط دارو قنبلة تحت الخشبة ديال مسرح محمد الخامس ولكن ما تفرقعاتش
وزرعوا قنبولة اخرى فواحد الأرض قريبة للمكتبة الأمريكية
وتاهيا متفرقعاتش بسباب شي خلل
هاد الخلايا لي فالمدن كانوا ضعاف مقارنة بدوك المجموعات الربعة
اللي كانوا واجدين للموت وهازين معاهم الحبات دالسم فحالة ما احتاجوها
هاد ربعة د المجموعات تا هما كان بيناتهم اختلافات في د الأعضاء
كيجي فالراس ابراهيم تيزنيتي
اللي عندو طالعة فالمقاتلة
كان عضو فهيئة اركان حرب جيش التحرير د الجنوب ما بين الف وتسعمية وستة وخمسين والف وتسعمية وستين
وترقى من بعد الكابيتان في القوات المسلحة الملكية قبل ما يهرب منا
مراد تزنيتي كيجيو صحاب المتوسطة
لي هوما النجار
المالكي موحا اوموح القاضي ايت عمي او فريكس
هاد خوتنا دوزو عام فمنظمة الصاعقة د فلسطين
ما بين الف وتسعمية وتسعود وستين والف وتسعمية وسبعين
دارو عمليات عسكرية اسرائيل تحت القيادة د ابو موسى
تحت من هادوك كنلقاو صحاب التجربة الميدانية
اللي فيها سيدي حمو
تغزيجتيه بوشعكوك وقدماء المقاومين وجيش التحرير
لي خداو خبرة من التيران سوا في المقاتلة في المدن ولا في القريات
اخر فيها الناس اللي ما عندهمش تجربة
كاين بنونة دحمان الادريسي وغيرهم
هادو خداو غير تداريب عسكرية وماعمرهم دخلو فشي مقاتلة بالسلاح من قبل
الحاجة لي مزال متافقو عليها المجموعات بربعة
هي الوقت ديال التنفيد
ولكن المجموعة ديال خنيفرة تناقشوا ما بيناتهم وخالفوا التعليمات
بغاو يبداو العملية بوحدهم
هاد القرار راجع لبزاف د الأسباب
لول فيهم ان هاد المجموعة مكانتش متجانسة
السبب التاني ان عدد كبير منهم غريب على هاد المنطقة
والسبب الثالث ان المجموعات بتلاتة اللي بقاو بعاد بمئات الكيلومترات على هادو
زيد عليها من الفوق ان مجموعة خنيفرة كان تيسحاب ليهم بلي غادي يبداو العملية
المغرب كامل غادي يتحرك
تجيو دابا للعملية اللي بغاو يديرو
وهنا غادي نلقاو اختلافات
ما بين لي تيشوف بلي خصهم ينوعو فالهجمات يضربو شحال من بلاصة فالمنطقة
وما بين لي قتارحو الهجمة تكون على الملحقة د مولاي بوعزة
حيتاش فيها مخزن د السلاحات لي يقدر ينفع التنظيم كامل
من مور المناقشة وديو المجيب فالكلام تافقو باش الهجوم يكون على الملحقة ديال مولاي بوعزة
مع الوحدات الليل ديال ربعة مارس الف وتسعمية وتلاتة وسبعين
الهدف من هاد العملية كان هو يخويو داك من السلاحات
يفرقوهم على العناصر د المجموعة باش من بعد يهجمو على مراكز اخرين
الكارطيانات اللي تما يشدوهم بينما سالاو العملية ومن بعد يطلقوهم
المجموعة كان فيها تلاتة وعشرين واحد
تقسمو على تلاتة
لول غادي من الباب د الملحقة ويشدو الكارديان يوريهم الديبو د السلاحات
التاني غادي يحاصر الملحقة من الجناب
الثالث غادي يقطع السلوكة ديال التيليفون ويأمن الحماية لاخرين
هاد الخطة قبل ما تنفد كان خصهم يتلاقاو بعدا فواحد النقطة حدوها من قبل
فاش وصلات الوقيتة لي دايرين باش يتجمعو شي جاو شي تعطل بسبب مشاكل امنية
وصلات الجوج ونص دالليل وكاين من العناصر اللي مازال ما بانو
دوك اللي حاضرين تما قرروا يهجموا واخا كانوا من الغايبين اللي عارفين الملحقة وديك المنطقة مزيان
لي بدا الهجمة هو هاد السيد
ايت عمي الحسن
نجبد لك ديالو وتيرا فواحد فالباب د الملحقة
جابوا دودة لرض مقتولة
الكارديان التاني فاش بان ليه صاحبو تشرشم بالقرطاس وهو يعلق
هاد الروينة اللي تا حد ما كان عوال عليها خلقات فوضى فالعملية
تاع كلشي كيتيري لجهة الباب والشراجم د الملحقة بلا ما يدخلوا يخويو داك الديبو من السلاح
السوايع اللولة ديال الصباح سالاو الهجمة ديالهم خواو البلاصة في الاتجاه ديال واحد المنطقة سميتها طاغاط
فالعشية ضربعة مارس وصلات الخبار ديال العملية لمجموعة بنونة
هادشي كعاهم حيت المجموعة د مولاي بوعزة ما التزموش معاهم على الوقيتة اللي تافقو عليها
ناض بنونة ولي معاه قرروا يهجموا على المقاطعة د املاكو
باش يخففوا الضغط على دوك خوتنا اللي داروا الروينة فمولاي بوعزة
ضربات المجموعة د بنونة عشرين كيلومتر على الرجلين
باش يمشيو لدار واحد المقدم غادي يضايفهم سميتو عدي وشان
دار نقاش ما بين بنونة وعدي اوشان وشي مسؤولين محليين في التنظيم المسلح
لأن الخطوات اللي خصهم يديرو فالعملية
كاين اللي يتحفظ على الهجمة بسباب البلاصة اللي ما كيعرفوش عليها بزاف
ولكن دوك المسؤولين المحليين اكدوا لهم بلي كيعرفوا كاع التفاصيل
بلاصة السلاح العدد د المخازنية
المكتب د الخليفة وفين كينعس الكارديان
سالا النقاش فلخر بالاتفاق على نهار دلهجمة
واللي غتكون فالسبت عشرة مارس الف وتسعمية وتلاتة وسبعين
جابوها مع السوق د املشيل باش يستافدو من الاشهار د العملية
التنظيم المحلي تفرق على ثلاثة د المجموعات
تنغير املاكو واملجيل
كل مجموعة مشات البلاصة والتعليمات تعطات باش يمشيو على رجليهم
ويبقاو بعاد على عيون الناس حتى توصلهم السلاحات
بنونة صيفط جوج من رجالو باش يجيبو السلاحات من واحد البلاصة سرية كانوا مخبينهم فيها
واحد من هاد الرجال اللي صيفط سميتو حدو ام هريرة
هاد خينا فعوض ما يتبع الأوامر اللي تعطات ليه
مشى قصد البيرو د المساعد د القايد في املاكو
وقال ليه بلي بنونة ورجالو ناويين يقتلوه
راه كاينين في الدار ديال المقدم
مع الساعات اللولة ديال نهار خمسة مارس
كانت الوحدات ديال القوات المساعدة والجوندارم في طريقهم لدار المقدم
مع وصلوا طوقوا ديك البلاصة
المقدم سمع شي خطوات على برا صحاب ليه دوك خوتنا لي مشاو يجيبو السلاحات
باش حل الباب شدوه لقوات الأمنية
مراتو شافت داك المنظر وهي تلخوتة فيقات بنونة وجوج الرجال لي كانو معاه
هزو سلاحاتهم وشدو دفاعية حيت تيقنو بلي شي حد غدر بيهم
اليوتن او عرجي هو لي كاين فالراس ديال القوات الأمنية
بغا يتفادى المواجهة بالسلاح مع هاد خوتنا
هو يصيفط ليهم واحد المستشار جماعي كان في المقاومة باش يتفاوض معاهم
ولكن يلاه دخل عندهم وبدا كلامو
هو يهز عليه بنونة سلاح وقال ليه
عندك عشرة ديال الثواني باش تخرج من هنا لبغيتي تبقى حي
خرجات خينا وهي تشبك الدنيا بالقرطاسة
بدات القوات الأمنية كتنقص بسبب ديال الدفاع لي شادة بنونة وصحابو
اللي ما تقاس فيهم تا واحد من غير فريك الصح بالنونة اللي جاتو قرطاسة فرجليه
خمسة السوايع وهي شاعلة ما بيناتهم حتى حبس اللي قرطاس
بان لي بلي لا كمل هاكا رجال وغادي يتماساك راهو
هو يدير بينما جات قوات اخرى تعاونهم
مشى بالنونة عند مرات المقدم وقال ليها
انا راه غادي نموتو
ولكن نتي راه خصك تعيشي على ود ولادك
ديهم وخرجي من هنا راه مغادي يجرا ليك والو
واش خرجات سولها وعرجي على شحال من واحد كاين لداخل في الدار
وهي تقوليه بلي شافت تلاتة
واحد الشوية سخن عاوتاني الطرح بالروند التاني ديال القرطاسة
وهاد المرة شعلات ديال بصح
القائد ديال القوات المساعدة صيفطيه ليكوبتر الأملاك وباش تعاون القواد او عرجي
لي كان من بين الجرحى هو وربعطاش اخرين
والقتلة كاين جوج د الروايات
كاين اللي كيوصلهم للخمسة
كاين لي كيقول غير واحد
الحاصول وصلات طيارة وتخلطات الدعوة ما بين القرطاسة الكلاش والقنابل والقصف ديال ليليكوبطير
بالنونة وصحابو كلا والبلاصة لي كان شاد
سليمان وبنونة خارجين برا الدار
اللي مضروب فرجلو كيغطي عليهم من مور واحد الشرجم
ساعة ديال القرطاس فكاع الاتجاهات بقات غادا وكاتزاد
تا جات وحدة منهم فبنونة جابتو لرض مقتول
سليمان بان ليه صاحبو طاح لرض وهو يجري لعندو جرو باش يدخلو للدار
غطى عليهم فريكس ولكن هادشي ماحبسش شحال من قرطاسة جات فسليمان
قبل ما يدخل للدار وفي ايده الجتة د بنونة
سليمان لي دارتو عمرات بالقرطاس وسالت بالدمايات
بقا كيقاوم شوية حتى طاح ميت حدا الجثة تصاحبو
لقى راسو بوحدو
بقا كيتيري حتى تسالا لي القرطاس وعتاقلوه
الرجال لي بقاو من المجموعة د بنونة كانوا في المنطقة د امل الجيل
فالراس ديالو مكان نجار
وسي براهيم والقاضي
وصلاتهم الخبار بلي بنونة ماتوا بلي عتاقلو صحابهم فبزاف ديال الدواور
هاد الكروب طلعوا للراس لواحد الجبل كيفوق العلو ديالو تلتالاف متر
شوية دار بهم سرب ديال ليليكوبطيرات
بدات القوات الخاصة كتهجم عليهم من التحت
نجار وصحابو تحصنو مزيان في الجبل
داكشي اللي خلاهم يطيحو شحال من واحد من القوات الخاصة
هاد النيران لي شعلات دامت شحال من ساعة
قاموا فيها النجار وصحابو بواحد الشكل ما توقعاتوش السلطة
داكشي اللي خلاهم يطلبوا امدادات من مراكش وورزازات
هنا اقترح القاضي على صحابو يقتاصدو فالقرطاس
ويصبرو تا يطيح الليل
وديك الساعة يغطي عليهم ويهربو من جهة واحد الواد لطريق مفتوحة
فاش جات الوقيتة قلب النجار على القاضي ومالقاهش
مشى لبلاصتو السيد غبر
هما يقرو يمشيو بلا بيه
باش طلع الفجر كان النجار وصحابو بعدو من الجبل بشي ثلاثين كيلومتر
بقاو كيديابلاصاو حتى وصلوا لواحد البلاصة كيقولو ليها
القاضي اللي ما لقاوش ليه صحابو لاثار فقد الوعي ديالو في الجبل
واش فاق شق طريقو لواحد الجبل اخر بقا فيه تلتيام بلا ماكلة
فالنهار الرابع مشى عند واحد من السكان لي تهلا فيه ومن تما شد الطريق لجهة بني ملال
نمشيو دابا للمجموعة ديال ابراهيم التيزنيتي المعروف بالنمري
يلتحقوا بيه بزاف من دوك اللي داروا العملية د مولاي بوعزو
النمري والرجال ودارو بزاف ديال الاغتيالات فخنيفرة فحق الناس اللي كانوا متواطئين مع النظام
بالخف جاهم الرد من الرباط
صيفطو وحدات ديال المظليين دارو حملات الاعتقال
منهم اللي عدبوه
ومنهم لي غبروه مبقاش بان ليه لا تار ليومي نهارو
القوات ديال السلطة جاتها معلومات على النمري ورجالو وحاصراتهم
ناضت قرطاس ولكن الخبرة د النمري خلاتو يهرس هاد الهجوم ويهرب
دار بيناتهم نقاش وخداو قرار باش يمشي كامل لجهة الحدود مع الجزاير
يدخل النمري للجزاير يجيب الدعم والسلاح لي خاصو يعاود يرجع للمغرب
هاد الرحلة مكانتش ساهلة
باش وصلو لأجدير نهار ستة ماي الف وتسعمية وتلاتة وسبعين
ووقعتو من القوات الخاصة والقوات المساعدة
هنا غادي يلعب واحد السيد دور كبير باش تهرب المجموعة
واللي هو اسكور
هاد خينا بقا مغطي على صحابو
كيتيري باش يقدرو يسلجو كاملين
تي راه فشحال من واحد جابو لرض
باش تسال عليه القرطاس كانوا وصحابو خواو لكوان
قربات ليه القوات دالسلطة باش يعتقلوه لقاوه شرب السم وكيلفض نفاسو لخرا
النمرة والرجال وكملوا طريقو من جهة الحدود مع الجزائر
ولكن وصلوا عليهم القوات النظامية
شبكة عاود روينة ما بيناتهم وقاومو
ولكن تسالا القرطاس للنمري وواحد صاحبو سميتو الصبري
هما يبلعو السم باش ميطيحوش بين ايديهم
باش اعتقلوهم داوهم في للسبيطار د خنيفرة باش يغسلو لهم مصارنهم
ولكن توفى النمري قبل ما تحط
والصبر يقدرو ينقدوه
مورا هادشي بيامات قليلة شدو ايت عمي او بلعمراني
وهادو كانوا هوما اخر رجال في المجموعة ديال النمري
هنا تسالات الرحلة د المجموعة د خنيفرة ما بين مقتول
او موضر او مشدودة
الجزائر كانت قبلة ديال الثوار
بزاف منهم كانوا باغين يقصدو المغرب فاش سمعوا بداكشي اللي جرى
سيناريوهات الاطروحات مكتسالاش وكلها وشنو كيقتارح
الفقيه البصري كان تيدفع فالاتجاه باش دار شي عملية ديال بصح فوجدة
ولكن الجيش د المغرب كان ضابط شغلو
الشي اللي خلا داك الحماس اللي كان عند التوريين على برا غادي وكيطفا شوية بشوية
خبار ديال الاعتقالات كتوصلهم
ولكن مكاينش لي كيدير شي لعبة
نرجعو للقاضي لي خليناه شاد الطريق لبني ملال
غادي وكل نهار كيطلب ضيف الله عند شي حد لي مكيردهاش ليه فوجهو
واحد النهار ضايفو واحد الفلاح وتهلا فيه
تا كيدخل المقدم استاذ الرجال لدار الفلاح
تشرب معاهم القاضي اتاي وطيبوه بالأسئلة
فاش شك فيه المقدم قاليه
خليك هنا بينما مشيتي تأكدت من هاد المعلومات
هنا عارض عليهم القاضي يمشي معاهم فينما بغاو يحققو معاه
خرجوا من دار الفلاح
يلاه زادو شي خطوات قليلة وهو يجبد عليهم القاضي فردي وقال ليهم
لي مباغيش يموت يخوي السيكتور
شنو كتسناو شي حد غادي يدير فيها بطل ويبقى واقف
كلشي علق لا المقدم ولا دوك الرجال اللي معاه
كمل القاضي الرحلة ديالو لبني ملال وفاش وصل تلاقا تما مع صحابو
سيدي حمو المالكي ومن بعد وصل عليهم النجار والسي براهيم
هاد تفرقوا ودارو بين عينيهم يقطعوا الحدود ويهربوا للجزائر
وداكشي اللي دارو
الوحيد اللي ماوصلش هو المالكي
لي شدوه وصيفطوه لدرب مولاي الشريف يتعدب
سي براهيم القاضي والنجار وسيدي حمو قدرو يوصلو للجزائر
بقاو تما فالمنفى سنين قبل ما يعاودو يرجعو للمغاربة
الفقيه البصري ولي معاه بانت ليهم بلي الثورة لي كانوا باغين يطيحو بها النظام
تشرسمات في اول خطوة داروها
كلشي مشى عكس داكشي لي كانوا باغين
بقاو كيحلمو بالربا ولكن ما كان تا حاجة
السلطات منعوا الحزب ديال الاتحاد الوطني للقوات الشعبية
شدو تلطاشر محامي من بيناتهم اليازغي وعمر بن جلون
زيد عليها عتاقلو عمر دهكون لي كان من الريوسة الصحاح ديال الخلايا السرية لي كانت باغا تقلب النظام
عبد الرحيم بوعبيد فاش رجع من فرنسا خداو ليه الباسبور
وداروها تحت الإقامة الجبرية
وعدد لا يحصى من الاختطافات لي كانوا والناس كتغبر ما كيبقاوش يبانو
مية وتسعود وربعين متهم اللي قدموا في المحكمة العسكرية د قنيطرة
تخلطات الأجواء بين الناس لي بقاو راسين على المبادئ ديالهم
وما بين وحدين اخرين لي بداو كيبكيو وكيعلنو الولاء للحسن الثاني باش يخفو عليهم الحكامة
نهار تلاتين غشت الف وتسعمية وتلاتة وسبعين الدق القاضي بالحكم
سطاشر اعدام خمسطاشر مؤبد
والباقي مفرق ما بين عشرين عام والبراءة
الحكم ديال الإعدام تنفد فالنهار اللول د نوفمبر الف وتسعمية وتلاتة وسبعين
على هاد خوتنا كاملين الا المهتدي
لي خلاتو المحكمة حتى قدم الشهادة ديالو في المحاكمة التانية لي دارت
فتمنطاش يناير الف وتسعمية وربعة وسبعين
واللي كانوا فيها ستة ديال الاعدامات
نفدو نهار سبعة وعشرين غشت الف وتسعمية وربعة وسبعين على المهتدي ودوك الستة
هاد المحاولة لي دارت باش يقلبو النظام كان فيها بزاف ديال التفاصيل
المصادر لي رجعت ليها باش نوجد هاد الفيديو هوما طناشر
منشورين في الموقع ديال مارايانا
ولي عتامد فيهم الكاتب على بزاف د منها هاد الكتوب
هاد الحدث اللي داز فالتاريخ دالبلاد
مشعلوش عليه بزاف د البروجيكتورات كيفما المحاولات النقية اللي دازو فالواحد وسبعين وتنين وسبعين
يمكن حيت الانقلابات كان الهجوم على بلايص لي كان فيهم الحسن الثاني
وهادو اللي بغاو يديرو ثورة مسلحة مؤسسات ديال الدولة
ولكن فاللخر كيبقى لهادف المشترك ما بين هادو كاملين
ويقلبوا النظام في البلاد
تا حد ما عارف شنو كان يقدر يوقع كون
صدقات ليهم لي بغا يعرف تفاصيل اكثر يقلب على هاد الكتوب راه الوقت مكيتسعش باش تجبد كلشي
واللي يتلف بين قوة السمية تيعاود الفيديو باش توصلو الصورة واضحة
بعدا الانستغرام ديالي لي بغا
وهذا ما كان اخوتي
تهلاو           انا      الشمس
النوايا
