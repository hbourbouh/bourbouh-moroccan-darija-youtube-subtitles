الا بعدتي على الصداع والتبرزيط
دفعتي الضو ودرتيه لقيتو غتكون درتي خير فراسك. فهمتيني ؟
نهار كتفقد الناس لي كيصنعو السعادة في حياتك
ورا حياتك كتفقد اللي باني عليها ديالك
كيفاش غادي تعيش مرتاح ومصايب الدنيا طردك هاد على كمارتك
الحريق د العذاب لي كنحس به مالو متيل
ما عمري فكرت نقتل شي حد
ويلا طاحت لي فبالي بلي
شي نهار غادي يجي ونبدا نفكر كيف نقتل شي حد
ايلا كان خدام فكيس العين بلاصة العين
فأنا غادي ندير ليه
ونزيد عليه الطراف كاملين
كاين لي يقدر يقولي
ايلا قتلتي الناس لي حادثين في د ختك
واش غادي ترجعها للحياة
لا مغاديش نرجعها
وماشي هذا هو الهدف ديالي
الا كانت العدالة كيجسدوها بمرا هازة ميزان وسيف
والعصابة على العين
فباش متفرقش بين الناس
ولي طاح فايديها كياخد حقو
بغض النظر على شكون هو
وشحال فجيبو وهادشي لي باغي نوصل ليه
اليوم بقيت كنتسنى ف السيمو يدوز عندي مع العشرة وتعطل
عرفتو بقا ناشرهوم
بقيت مونس الوالدة وفبالي حاجة وحدة
هي الكتب اللي في البيت
قلت ليها مي
راه هاد الكتب غادي نبيعهم
داكشي اللي جابو لي راه غادي نشوف كيف ندير بيه شي حاجة نصورو منها اللي قسم الله
واش هانية ولا بغيتي نخليهم هنا
قالت لي اولدي راه خليتو من تما غير باش ميضيعوش
او كون ما لقيت منين نصير كون بعتو من شحال هادي
ولكن الله يخلف على الحاج لي صيفطني عند دوك الناس لي خدمت عندهم
قلت لها شكون هاد الحاجة امي
قالت لي هو السيد لي تكلف بالمصاريف ديالك في السبيطار
الله يعمرها دار
خصك شي نهار تمشي تشوفو وتشكرو على الوقفة لي وقف معانا
كون ما هو
يعلم الله حالنا كيف غادي يكون
قلت ليها ما يكون غير خاطرك ا مي غير ارتاح وما دير فبالك والو
هاني غادي نشوف السيمو ونجيب فاش ندي هاد الكتوب
هبطت خلي الدعاوي الوالدة مورا ظهري
مع خرجت من الدار تيبان لي الفقيه دالجامع
وانا نقلب الطريق من الجهة لاخرى
خفتو يشدني يبقى يرابي عليا كيف ديما وما عندي كاع انا لهيه
كنخيط فالدروبا حتى وصلت للدار د السيمو
صونيت وعيطت تحلات الشراجم او منها خرج الراس دمي رحمة
الوالدة ديالو سنين هادي ما خرجات من الدار مسكينة
من نهار طاحت فالدروج دارت الحديد فرجليها ما بقات تفات العتبة ديال الدار
شافتني فرحات ولاحت لي الساروت
حليت الباب لقيت قدامي دروج مقرقش يعني
فين يبانو ديال الدار
تا برجمة كاتشبه لختها الرق والغوت العرض والطول
كطلع فيهم وكتحس براسك لا حطيتي رجلك فشي كار وغالط
غادي طراسي رويانة
ديال مع اخوكم الوقيتة اللي درت هي نفس الوقيتة الجوج ركيعات في السلم ديال الفقيه دلحومة
دخلت لقيت مي رحمة
مريحة في المراح
بست لها راسها وعطيتها السوارتات
شدات ليه يدي ومطلقاتهومش
عزاتني وسولاتني على العامين اللي كنت منشور فيها
بردتها ومسحت لها دموعها اللي فاضوا من عينيها
الله يرحمها فمقام الوالدة
واحد السيدة لي صبارة ديال بصح
داكشي لي دوزو عليها بات السيمو ما داز عليها بنت المرا
ولكن ديما كانت كتلقى الما منين يدوز
سولتها على السيمو قالت لي دخل فيقو را مازال ناعس
حليت الباب كنلقى داك بوقال مكمش
مغطي راسو بمخدة والمانطة طايحة لرض
نعاسو تقيل كانعرفو
واخا تعيط ليه مغيفيقش
بفخامة صوتي وما يلقى معه سلاكة
حليت الشرجم يدخل الضو
جريتو من رجليه وحيدت ديك المخدة ومن فوق راسو
دار شاف فيها نص شوفا
عين هنا وعين فالضلمة
قلت له كون ما كانتش مي يرحمها
كون خريت عليك فهاد الصباح
واش هادي هي العشرة
عارف شحال في الساعة ولا
بدا كيتكسل عليا قالي
والله تا نعست معطل ا صاحبي ها انت اصبر عليا غير
ربع ساعة غترتاح عيني ونوض
قلت ليه راك مرضتي نتا
واللهم نضتي دابا تنعيط لمي را حنا نعاود لها
بلانك مع ديك خيتي
قال لي احبس اخويا ما قادين على فرتو
مالك على سبة اصاحبي
قلت ليه نوض
راني كنتسناك في الدار دوز عندي دابا
انهبطو دوك الكتوب
غادي تلقاني مع مول الهوندا في فم الباب
راه تعطل غادي
نحرمك من المقيلة دبا الدار وزير
هبطت فحالي مشيت دبرت فمول الهوندا وجينا حتال باب الدار
بقينا كنتسناو في الصيام وهو يجي
وبينما بان غادي نعاود ليكم على بلانو مع ديك خياتي
سيمو كان مصاحب مع واحد ختنا من صحابات خماري عفات
عايشة غير هي وخوها الوالدين توفاو شحال هادي
كانت كدخلو حتى للدار
وقدام خوها لي مكيقولو والو
ماشي حيت عندو عادي ختو تدخل صاحبها
ولكن حيت كانوا لاعبينها عليه
سيمو كان تيلبس النقاب وكيضرب الليقات فاش كيمشي عندها
كيبقاو يبانو غير عينيه
اللي كيكحلهم مزيان
باش خونا ما يدي ما يجيب
كيدخلو للبيت كدير ختنا الساقطة
كيخدمو شي درس ديال عمرو خالد طالع
وكيبقاو عاطينها للتكرابيل
وما دارهاش مشى بعيد لدرجة انه بعض المرات كان كيبات مع
بقى الحال هكاك حتى لواحد النهار
في الباب ضارب النقاب
حتى وقف عليه خوها
تال هاد اللحظة السيمو ماردش
البال بلي نسا الليقات ما لبسهومش
خوديك خيتي ضرب على دوك الخباطات المزغبات عندو
هو يشدوه منهم
هنا حلات ديك خيتي البابا
لقات خوها يلاه شد في يد السيمو
بوقال بانت ليه القضية حامضة دفع داك خينا للدار وسط الباب
عطاها للتعالق وكيحيد فدوك الشراوط
لي كان عندو مسخوط الوالدين هو كان خفيف
صعيب تبعو وتشقمو
خدا البيكال من الباركينغ وزاد فحالو
اشنو دار داك خينا مع ختو
تا حد ما عارف
والواعرة في السيمو هي
ملي كيعرف شي ختنا
كيقوليها ساكن فبوسكورة
واخا هو ساكن فكازا وكيعرف غير بنات كازا
مكاين غير التشيار
ليومنا هذا ما عمرو شاف مازال لديك خيتي وما عمرهم طاحو عليه
فاش جا السيمو خوينا البيت من الكتوب
هبطنا كلشي ما خلينا تا حاجة
دينا داكشي لواحد السيد كان كيتقدا عندو الوالد
خدا عندي السلعة كاملة
ودار معايا ثمن مزيان
حيت معرفة قديمة د الوالدة
فاش سالينا مشينا للسويقة باش
نضربو طليلة على با الهيبي
قال لي السيمو
غادي ندخلو عندو غادي يطيب لينا ودنينا بالهضرة
عرفتي فالصغر كان كيجيبني عندو الوالد والله ما نكدب عليك تا
ودني كيبقاو يزنزنو
عصير عندو انا غادي نتسناك انا
الله معك مشيت عند با لهيبي عطيتو شي بركة على قبل ديك
المرايا لي هرست ليه
بغى يشدني نشرب معه شي براد ولكن ما بغيتش نغامر بودني
زربت عليه وخرجت
مشيت انا وسيمو ريحنا فالقهيوة د با الدار
قلت ليه وا عطيني ودنيك دابا
نوريك البلان اللي باغي ندير
لبغينا نعرفو الناس لي داخلين فلافير ديال زينب
كيف غادي نديرو
قال لي ما نعرف نسولو الناس
قلت ليه واش حماقيتي ولا مالك
ايوا على هاد الحساب غنمشيو للحبس برجلينا لا كنا غادي نخليو مورانا الشعود
قال لي واصل اشمن مورانا دوي على راسك انا را ما غادي نقتل حد
دبر مخك جاوبتو
وها لبدها شكون قالك حرك الدجاجة على بيضها نتا من كاري
لبغينا نعرفو الناس كاملين لي داخلين فلافير غادي نمشيو
داك ولد القحبة لي تكرفص عليها هو لي غادي نبدا بيه لول
ومنو غادي نعرف الله خرين
وهادشي عكس داكشي لي كتشوف في الأفلام
حيت المفروض انني نبدا بالاخرين ونسالي بهذا
ولكن هدا ماشي فيلم
غادي نحاول نتبعو هاد ليامات فينما مشاو
حتى نعرف شنو كيدير فالنهار منين كيدوز ونحفظ الروتين ديالو
قال لي السيمو شوف
خونا راه بزناس كيبيع ويشري في الحشائش
واحد ما كيفوتوش ما عندك ما تباع فيه
لا مشى تا عاق بيك
راه ما يرحمكش
قلت ليه ساعفني وما تخاف من والو
الكروسة لي كان كيبيع فيها باك الخضرة فين هي
قال لي راها في المارشي ها محطوطة في واحد الكوان. لاش بغيتيها ؟
جاوبتو غادي نعمرو خضيرة في الصباح من المارشي بديك البركة لي جمعنا من الفلوس للكتوب
والخربة اللي في الخلوان
غادي نكريوها من عند با
قطع لي السيمو وهضرتي قال لي
واشنو داك عند با الهيبي عاوتاني
قلت ليه شوف
هاديك الخربة بعيدة على نظارت بنادم. هادي اللولة
الحاجة التانية رخيصة وغادي نكريوها عندو باش نحطو فيها الكروسة
الحاجة التالتة ولي نيت على قبل غادي نكريو داك
هي تما فين غادي
نفرجك فولاد دين الكلاب
قال لي والله تا خرج ليك العقل ا ميدي
كتفرج في الأفلام بزاف
كيف غدير تجيب بزناس ليك لخلا
اودي والله ما عارف
هاد الساعة هادشي اللي كيبان لي
لا بغيت نصفيها ليه ميمكنش نمشي لحومتو وندوزها ليه
ساهلة ولكن كنت نقدر نديرها كون ما بقى لي تا حد فحياتي
مي راه كتسناني ندخل للدار كلها ليلة
ومغاديش نبغي نجرجرها في الحباسات ولا في السبيطارات
ويلا قدر الله ومت
راه علم الله شنو غادي يجرا ليها
فلي كيبان ليه هو
نبداو نتسوقو في الصباح انا وياك
داكشي اللي صورناه نقسموه
في العشية غادي نجريو مع خونا وبلاناتو
فاش نطيحو ليه على القالب
ديك الساعة نجيبوه فالشبكة
شنو بان ليك
قال لي انا معاك فلي درتيها
غير الله يرحم لك الوالدين
عنداك تصدق مغرقنا
الغد ليه تقدينا السلعة
طلعنا للمارشي بعنا وشرينا بخير
مشينا عند با لهيبا يدوز لينا ديك الخربة غير بتلتمية درهم للشهر
في العشية داني السيمو للسيكتور ديال داك البزناس
ريحنا فواحد القهيوة د صحاب التيرسي
وكانت هادي اول مرة غادي نشوف داك ديال الكلبة
فاش وراه ليه السيمو بقيت كنشوف فيه
الوقت حسيت بيه وقف
مكرهتش كون ترد ديك الساعة نمحي من فوق لرض
كل نفس كيطلعو كنحس بيه محسوب عليا
وكل دقيقة كيزيدها في الحياة كتزيد تقل عليا
دارت لعندي السيمو وقال لي
عندها كيسخن عليك راسك ودير لينا سيد الفرجاوي
خلي داكشي غادي فالخفا
را مساهلاش تشوف اللي دار فختك روينة وتبقى صابر
ولكن را مازال ليام جاية غير تكالما الله يحفظك
من هاد النهار ولى عندنا روتين واحد
الصباح المارشي والعشية كنجيبو دويرة في السيكتور دلبس النعاس
مرة مرة كنطلع لجوطية نجيب شي لعيبة نقدر نحتاجها وكنلوحها في الخربة
اي حاجة طاحت لي في بالي نقدر نعدب بها. بنادم كنديها لتما
داز شهر او البروكرام ديال البزناس مكيتبدلش
ديما لاصق فحومتو
النهار الوحيد اللي كيخوي فيه السيكتور هو الحد
كيمشي لواحد البار فالمدينة
كيخرج منو معرقها سكيران
كيركب فالطونوبيل كيبقى يدريبلي بيها
البلاصة الوحيدة لي كتكون خاوية فطريقو
هي لي غادي نقنيو عليه فيها
قلت لسيمو شوف
غادي دير فوق راسك
ماكي وحلق على الحالة
ضرب المينية والطالون
يبان لي خارج من البار
غادي نعيط لك في التيليفون
فاش يوصل لعندك
غادي تخرج دير
شافك وقف ليك راه مزيان
تلح حدا وتكلف راه غادي يكون غالب عليه الشراب
خلاني سيمو حتى كملت هدرتي وقالي
ياك المعلم ميني يا طالون اشنو باغي تردني فيفي عبدو ولا
قلت ليه ونتا عندك تاريخ مع النقاب؟
غادي تجيك هادي بحال شرايب الما زعما
قال لي تا سير باراكا من الطلعة
عرفتي الى مشى حتى ترونة هادشي والله تا غنمشيو فيها
قلت ليه غا سمعني
شتي حومتو ما يمكنش تسقمو فيها حي
الدنيا مدكسة بالبشر
جهة البار لا هجمنا عليه غادي يدرينا شي واحد. كاين بنادم وخا قليل
لداخل نكريو شي ختنا طريط وغادي نزيدو نوسعو السارك ل الناس لي عارفينها هادشي
فاللهم البلان اللي قلت ليك
البلاصة الوحيدة اللي كتصفر فيها الدنيا
هي جهة الشجيرات
طريقو هاديك ولابد يدوز منا
بلانا هو نقنيو ليه تما
ما شداتش لينا مرة نعاودو التانية والتالتة حتى يطيح فالشبكة
بقى السيمو كيشوف فيا
عارفو مغاديش يدوزني
وكتبان ليه صحتي على قد الحال من مور ديك الكومة لي كنت فيها
عليها كيدير معايا المزيان
الصراحة كون ما كانش هو كنت غادي نعاني كتر
ولا كنت نقدر نريسكي بحياتي باش نوصل لداكشي اللي بغيت
دازو ليا اليوم الموعود
نهار الحد فقت فرحان ماشي على عادتي
راشقة لي ديال بصح
تسنيت هاد النهار بواحد
الصبر ما كيتصورش
كل نهار كتشوف
لي فرع ليك حياتك قدامك
وما كتقدر دير والو
ولكن اليوم الخلاص
ولابد يجي يسوى هنا ولا ليه
واليوم جا هنا ماشي
تسنيت الوالدة حتى صلات الفجر
او ريحت معاها
قلت لها امي
دعي معايا قالت لي
سير ا ولدي الله يسهل عليك
بعد ولاد الحرام من طريقك
قلت ليها اليوما مي راني محال نبات انا
غادي انا والسيمو للرباط عند شي دراري
وحتى لغدا متعولش عليا راديك لوقيتة غادي نشدو الطريق
ولكن الى كنتي محتاجة شي حاجة نجيبها ليك عاد نمشي
قالت لي يا ردو بالكم اولدي
انا ماتهز ليهم
تا حاجة ما خاصاني
غير نشوف قدامي راه هاديك
هي الدنيا وما فيها
حسيت بعيني غادا تخوني وتنزل بشي دمعة
بست الوالدة راسها وخرجت
اودي امي فاطنة كون عرفتي ولدك شنو كيتسنى هاد النهار
كون شديتيه بالسماسل
تلاقيت بالسيمو لي ولا ديما حاضر في الوقيتة
القضية فيها الصرف اه ضروري ما يبدل ديالو
طلعنا للمارشي داك الصباح كنبيعو ونشريو
وكندويو غير بالريطة
قلت ليه واش
دبرتي على الحوايج
قال لي تا سير تقود
اخر ايامي غادي نولي نتقحبن في جناب الطرقان
مشيت البارح للقيسارية خديت ارخص مينية
مشبكة معيقة بزاف
بان لي غادي نلبس تحتها واقيلا شي حاجة
دبرت فصوايك وماكياج مدرع عند واحد مول الفراشة
السوتيامات را غادي نعمروهم بالكواغط
قلت ليه ماعليكش
عارفك غادي تصرع دور غتبان مسكتي
ومتنساش تزيد معاك اللور باش يولي عندك شي طرف
قال لي اودي غير ضحك على خوك
هادشي راه كنديرو على قبلك ونتا كتقشب عليا
قلت ليه خلينا من البكا دابا
انا راه غادي نمشي للخربان نتغدى فيها ونقاد شي لعيبات
فاش تغدى دوز عندي تما نفينيو البلان
وعنداك امسخوط الوالدين ضربها بشي نعسة وتخليني منشور
را اليوم عوال عليك
قاليه السيمو شتي
واخا شاداني الخلعة والله تا فرحان
كيعجبني هاد الرواقل والطلعات
معبرين علينا اصاحبي
عرفتي فاش كنت مصاحب مع مولات الخمار
كانت كتعلمني شي قوالب ديال البنات
الشيطان لا سمعهوم بالرب تيقدم استقالة
ما تخافش على عشيرك انا معاك تال الموت
باش تكون فخباركم
الخربة ما عمرنا بيتنا فيها الكروسة
كنخليوها في المارشي مدرقة حتى للغد لهيه
هادي كانت غير سبة باش با له يبي يكرينا بلا ما يدير لينا
فاش مكتكونش عندك في التعديب د الناس
فأي حاجة كتلقاها فطريقك
تصلاح دير بها شي حاجة في بنادم
كتجيبها معاك وهادشي لي درت
كنبقى ندوز فالسيناريوات فدماغي
واحد مور واحد
هادي غادي نقطع ليه بها اكس هادي غادي نوسع ليه بها
هادي غادي نطير بها هادي غنحك بيها هادي غنورك بيها هادي انهرس بيها ليسة طويلة
شفت بزاف د الأفلام ديال التعذيب فهاد المدة
زيد عليهم كيفاش بنادم قدر يبدع ديال التعذيب
فكرت شي يامات نصاوب واحد الخازوق
واللي هي عصا طويلة كطلعها مع بنادم وكتخرجها ليه من فمو
ولكن المشكلة كتبقى في
حيت لمدخلتيهاش كيف خاصها دخل
يقدر يموت لك في البلاصة
وانا ما عندي ما ندير بموتو قبل ما يتعدب
هاد وبانت ليها
شي حاجة تقدر تحكمها كيفما بغيتي
طلعت للخربة وجدت كلشي
مطلعة البار قلبي الى حليتيه تلقاه كيصوني
الباطمان طالع فاش جا سلمو وبدينا كنراجعو وكنسدو التقابي ديال البلان
قلت ليه اول نقطة
هنا غادي يكون عندي الموطور
وخا نكون حدا البار
انت غتكون جهة الشجاعة
غادي تسنى ديالي
باش يخرج غادي نقولها ليك
الوقت لي غادي يدير من البار لتما
مغيفوتش شي سبعة ولا تمنية الدقايق
النقطة التانية ايلا خرج معاه شي واحد ولا شي وحدة
وركبو فالطونوبيل غادي كلشي
فإلى قلت ليك هي سدينا عنداك تمشي دير لي فراسك
النقطة التالتة ما تنساش الجنوية ديها معاك فالصاك
ايلا وقف ليك جنب الطريق ودوا معاك
وتنطق بتا حرف
طلع ديريكت للطونوبيل
خونا راه كيخرج الشامة راه يقدر هو نيت يحل ليك الباب. الى لقيتي الباب مسدود ديك الساعة
تحلون بصوتك ولا شي ابلة
وعنداك تنسى ما ترازيهش باش
تبان مجهود قالي السيمو
ويلا ماكان تيقشع تا زمرة وماوقفليهش
قلت له الى ماوقفليكش هاد المرة مازال الأيام بيناتنا
تجيبو تجيبو قولي هانتا طلعتي فالطونوبيل شنو غادي تقول ليه
قال لي قبل ما يحرك الطونوبيل غادي نجبد الشنوية ونحطها ليه فعنقو
وغادي نقوليه بشوية
شف غادي دير
داكشي لي غادي نقوليك بلا زيادات
ولا غادي نحر خويا
باش ما يقلب بنا الطونوبيل
قلت ليه مزيان
انا غادي نسبقك للخربة
عنداك ترون الدوا السيمو
الى بدا كيتجابد معاك زكي بشي كروشي نتا راك ساحي وهو سكران
لقوات تعيط لي
وديك الساعة غادي نشوفو كيف نديرو
شنو باقي قال لي
صافي كيبان لي كلشي مطرق
سالينا طاح الليل او شدينا بلايصنا
انا حدا البار
وسيمو جهة الشجيرات
دخل للبزناز للبار مع الحضاش
وخرج مع الجوج
تلاتة دالسوايع دازت طويلة
كنتسنى غير فوقاش يحط رجلو على برا
حتى كيبان لي خارج
مع شي عشيرو
تفو يحرق دين جد مو بلان
يالاه بغيت نعيط لسيمو نقوليه حبس المرقة
هو يبان لي البزناس تفارق مع عشيروك ولا شد طريق
طلع فالطونوبيل وديمارا
هنا عيطت لسيمو الو الو
خونا راه جاي
وراه بوحدو رد البال الله يتوب عليك
ركبت فوق الموطور ومشيت للخربة
كنتسناو كنهج كنحسب الوقت بالتواني كيدوز التقيل
مكاين كيف تسرعو
نص ساعة دازت عليا كتر من ديك تلاتة السوايع لي بقيت عاصر جنب البار
دماغي مشقلب يعلم الله شنو طاري
ما كنبغيش نتخايل البيرو ولكن
كلشي ممكن مع حليت الباب ديال الخربة
حتى كنلقى السيمو ضارب المينية وشانق على داك ولد القحبة
جريتو معاه وسدينا البابا
كنت موجد كرسي بحبالو بركناه
ربطت ليه رجلو
صدرو ويديه مورا ضهرو
السكوتش على فمو
او درت ليه اعصابها على عينو
قلت لسيمو سير رجلي ديك الطونوبيل في جنب الواد
وهاك دي معاك هاد الكويغط
راه فيه الزغب مخلط جمعتو من الحمام لي فداك فين كيسكن لبس الناس
شتو فلكوسانات دي هاد الليقات تسوق بيهم
ويلا قستي شي بلاصة بيديك فاش كنتي جاي
مسحها بهاد سوارت الطونوبيل جيبهم معاك ما تنساهمش
بدل السيمو وحوايجو فاش
جا يخرج عطيتو سبرديلة
كبر من نمرتو بتلاتة
قلت ليه لبس هادو
حدادك شاف فيا قال لي
راه هادشي كبير بزاف
قلت ليه غير دير داكشي لي قلت ليك من بعد ونشرح ليك
عنقتو وقلت ليه
العز اخويا ما عمري
نسى ليك هاد الخير وحق الله
مشى السيمو ريحت كنشوف فداك خينا
مزال شادة فيه السكرة
عارف راسو فين هو ولا باش تبلا
يقدر يكون تيسحابلي غير كيحلم
ولكن فاش غادي يفيق من القلبة غادي تزهى الدنيا مزيان
بغيت نهضر معاه ولا نحادي حتى يصحى
ديك الساعة غادي يكون عارف شنو كيقول
وحتى باش كيحس
بقيت كنتأمل فيه وكنتخايل
شنو غادي يدوز عليه
حينت كدوز ليه هاد اللقطة شحال من مرة قدام عيني
فكلا مرة كنتكا باش نعس كنتخايل
واحد النهار غادي نوقف لهاد ولد القحبة
لي خرج على ختي وكره والدين مي فهاد الدنيا
بقيت كنتسنى سيمو شي ساعة ونص عاد باش جا
دخل قال لي
مازال فايق تكا عليك شوية انا غادي نشد عليك
قلت ليه ياكما شافك شي حد
عاود ليا بعدا شنو جرى لك مع هذا
واش كلشي داز كيف بلانينو
قال لي وا خونا طالب عليها
غير وقف تحلي الباب قالي طلعي
قالت ليه طلبتيه غا الموجود طلعت جبدتها ليه حطيتها ليه على عنقو
قلت ليه غادي تبغي دير فيها بطل غادي نرسم لخويا الخريطة ديال المريخ فعنقو
غير سمع هاد التخصمين وهو يلبدها
بقيت سايقو بالمانيطة تال هنا
هاك ها السويرتات
يلاه شديتهم في ايدي
حتى كنسمعو الدقان في باب الخربة
سيمانة الماجية نكملو اخوتي
هذا ما كان
تهلاو
