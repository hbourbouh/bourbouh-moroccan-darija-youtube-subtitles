بزاف دالناس كيشوفو فيه داز فالتاريخ
مكتوب ومنو جابو ديال المافيوزي لي كنعرفوه اليوم
معروف بسكار فايت وديما ضارب الحطة
السيجار ما كيخطاوهش او صبعو الصغير خاشي فيه خاتم قيمتو ما طايحاش على خمسين الف دولار. اليوم غادي نطاكيو ديال الكابون
واحد من الفياغر اللي دخل للتاريخ من الباب د الجريمة المنضمة. مشينا
الى مشينا للمقاطعة في نيويورك
وخرجنا عقد ازدياد ديال
غادي نلقاوه تزاد فنهار سبعطاش الف وتمنمية وتسعود وتسعين
بسمية ديال الفونس كابريال كابون
الوالدين ديالو من اصول طاليانية
هاجروا لميريكان باش يضمنوا مستقبل مزيان لوليداتهم
قابر ديال با كان حلاق وتيريزا ومو خياطة
قاتلين بجوج باش يربيو تسعاد النفوس وخا الظروف د المعيشة لي
كانت خرا على والدين مها
بحال كاع المهاجرين اللي كانوا داك الوقت
الكابون كانوا كيدمرو باش يجيبو طرف د الخبز
محتارمين القانون ودايرين اللي فجهدهم باش يتأنتيقراو فالبلاد اللي رحبات بيهم
وخا كيتصاطحو فطريقهم مع ديال اللغة الثقافة والدين
فاميلا كانت كتعيش في الحي دبروكلين
واحد من الحومات اللي بالبوفريا مطرطقين
بنادم تما حازق
ناشف واكح مكحط لاصق مع الضس
عشر سنين اللولة من الحد الكابون دازت في الميزارية والمقاتلة مع الوقت
الحاجة لي كان عندها تأثير كبير على شخصيتو لي ولات مايلة بزاف للعنف بواحد الشكل لي
فاش ضار ربعطاشر عام
اسست واحد العصابة سميتها
الهدف ديالها هو يحميو البنات الطاليانيات
من الدراري الايرلنديين اللي كانوا كيتبسلو عليهم
هاد الزعامة ديال خلاتو يكون هو الشاف د العصابة
السيد عندو العقلية ديال من صغرو. واللي غادا تبقى تابعة حياتو كاملة
فهاد العمر نيت جراو عليه من المدرسة حيتاش ضرب المعلمة لوجهها بكروشي
باش سولو علاش خمجتي ليها كمارتها
قاليهم را هي اللولة لي ضرباتني
المشاكل ديال اللي كانوا عندو
ضمو لحامي خلاوه ميطولش فلقرايا كيف قرانو
على العمر ديال تسعطاشر عام
تزوج واحد الايرلندية تلاقاها في البار
سميتها ماري ولدات ليه ولد واحد هو البرت فرانسيس
المستقبل ديال الكابون كان مضبب ما واضحش مزيان
الخروج ديالو من القراية بكري
خلا الطريق الوحيدة لي قدامو باش يهز فاميلتو هي الزنقة
فالقرار اللي خدا هو يتقرب من وجوه الشرع اللي معمرين الزناقي دالنيويورك
ولا كيهبط للبيران اللي تما
وكيتلاقا بسمية وازنة في المافيا
هاكا بدا كيدير الخطوات اللولة فالعالم ديال الجريمة المنظمة
هنا غادي يقدر يدخل فعصابات جديدة
لي فيها مقودين بحال جوني طوريو
فرانكيل  مع هاد الخوت قدر الكابون يقلعك كيف شي صاروخ فالعلامة د الجريمة فنيويورك
بداها التقليعة مع
خضرة تحت جناحو وخدمو فواحد
من نوبار ومنو دار القاف
الدورة ديال الكابون هنا كان هو ياخد الفلوس صحة
من اي واحد سخن عليها راسو ومبغاش يخلص
زيد عليها كان تيكونطرولي دوك البنات لي خدامين في باش تا وحدة ماطمسهم فشي صريفة
هاد البار هدا كانت معروفة عليه السمعة ديالو وخايبة
ديما نايضين فيه المطايفات وشي مرات تقدر توصل كاع للرواح كيطيحو
وسط هاد الجو اللي عايمت فيه الكابون
كان ضروري يجي واحد النهار لي غادي يكون داخل تا هو فشي طرح سخون
ولي غادي يصنع منو اسطورة بني كنيم لي ولى معروف بيه من بعد
لي هو كتقولو بلي غا الكابون كان بارمان
بانت ليه واحد خيتو فلكونتوار
عجباتو بدا كيتلوط عليها ولاح ليها هضرة فودنيها
ختنا معجبهاش الحال
السيدة باغا ضرب كويسة بلا ما يفرعليها شي خراي دماغها
شنو دارت مشات تشكات لخوها لي كان في البار من الكابون
فرانك جالو ووتشو
هاد خوها مكانتش من الناس لي داخلة سوق جواها
تا هو كان مقود فرعيو
سكران وطلع ليه الدم فاش سمع ختو تبسل عليها البارمان
هز داك باش كيحلو القراعي وهو يقصد الكابون
بغا يحلي عنقو بديك الحديدة ولكن مجاتش فيه
جب الاف حنكو وشرقو ليه بجوج فتحات
الكابون كان تيحاول يخبي هاد حياتو كاملة
ولكن الحاجة لي مكانش عارف
هي ان هاد غادي يوليو من ديالو
كاين واحد اللعيبة مخصهاش تفوت بلا مندكرها
ها الكابون فاش تزوج حاول يبعد على الطريق الخايبة ويقلب على خدمة بعقلها
منها يدبر على رزيق محتارم
ومنها يبعد فاميلتو على اي حاجة تقدر تجيب ليهم الصداعات
خرج من داك البار
تحولو لبالتي مور وضبر فخديمة فالكونتابيليت
كان يقدر يمشي فطريق نقية
ويبني حياة بعيدة على الاجرام
ولكن ما كملتش فيها
كون كمل كاعما نكونو كنهضرو عليه اليوم
الحاجة اللي حولات لي المسار د حياتو
هي الموت ديال الوالد ديالو فربعطاش نوفمبر الف وتسعمية وعشرين
اضطر يرجع عاوتاني
ويتلاقا مع دوك صحابو لي كان معاهم من قبل
هنا في نيويورك بالخف كسب الكابون السمعة ديال الحكار
كانت كدور عليه هضرة بلي خونا فرشخ
ويقدر يمشي بعيد كاع ويصفيه بنادم
بزاف ديال الشهود قالوا بلي شافوه حتى قتل واحد خيتي خدامة في دار القاف
غير حيتاش شك فيها بلي خبات عليه الفلوس
دمو الحامي كان خارج عليه
معاه فالكليكة كانوا كيشوفو بلي هاد القضية ما مسلكاهش
وشي نهار تقدر تجيب ليه التمامة
هادشي خلا فرانكير ياخدو باش يبعدو على المدينة شي شوية
الهدف من هاد الترحيل كان هو يكالميو اللعب باش ما يأتيريوش د البوليس
المهمة د الكابون كانت هي التحق فشيكاغو
طوريو كان خصو شي حد التقة باش يعاونو
وما لقى ما احسن من الكابون باش يعمر هاد البلاصة
الكابون مكانش عندو الاختيار واش يقبل ولا لا
الى تعطى سدينا
عطاه الفين دولار
وشد الكابون اول تران غادي لشيكاغو
المدينة اللي فيها غادي يدخل للتاريخ من الباب اللي على بالكم
وصلنا دابا للعام د الف وتسعمية وواحد وعشرين
فهاد الوقيتة فميريكان كان ممنوع قانونيا للبيع والشرا والتصنيع
السكايرية ضربوهم لخلا مساكن هاد الجو لي كيبان سوبر ساحي
وصل لشيكاغو هو وفاهميلتو
دار بين عينيه جوج حوايج
بالخف مع الظروف لي هنا
ويطلع من نيفو ديال الخدمة وسط اللي كينتامي ليها
باش يدير هادشي ونعول على الباطرون والمعلم ديالو
جوني توريو هاد السيد كان هو الإنسان المثالي
اللي يقدر باش يطلع ديال التنظيم
بدا خونا كبون كيخدم فدار القاف فاللول
من بعد ترقى شوية ولى بارمان فواحد من البيران المزيانين ديال طوريو
هنا قدر يدبر فسريفة مزيانة من
الدعارة دار تقحبين الابتزاز والقمرية لي كانت كدخل الزبابل د الفلوس للمافيا
والكابون وطرديو كانوا خاتم مزيانين فالبني ديال الإمبراطورية الإجرامية ديالهم
شي كاغو طرطقات من البيران وديور العفيفات
ولكن هادشي غادي يتصاطح مع العمدة الجديد ديال المدينة
ويليام ديفر هاد السيد مع خدا البوسط بغا يحيد القمرية لي كدور في
ويمنع كاع المخالفات اللي كدار د الحظر ديال
الأوامر لي عطى خلا بزاف ديال البيران يتسدو
داكشي لي خلا تيخويو شي
الكابو نوتوريو ومشاو للمدينة ديال
مع حطو رجليهم هنا
جونيتوريو بغا يرد من المدينة كوان مزيان ديال طرافيك دلال كول وتقمارت
وباش يوسعوا من ديالهم ويديروا المدينة تحت ايديهم
خاص هاد المرشح الجمهوري هو لي ينجح في انتخابات الماجيو
المافيات تلونصات ودعموا هاد خينا بلي قدرو باش يشد الكرسي
الكابون جا بجوج ديال خوتو غير على ود باش يعاونوه فهاد
واحد وتلاتين مارس الف وتسعمية وربعة وعشرين
كان هو النهار ديال الانتخابات
بداو كيهددو بالسلاح الناس لي جايين ينتخبو
كاين لي كيمشيو معاه تال الصندوق لي كيرمي فيه الغراق
غير باش يتأكدوا بلي السمية ديال المرشح ديالهم هي لي كاينة في الجوا
السكان ديال المدينة لقاو راسهم تحت الضغط
يا اما غادي تلوح السمية لي بغاو
يا اما تقدر تخلص بحياتك
ما عندك ما دير من غير الطيعة ومصحاها عليك
كاين من الناس لي مقبلوش بهاد الحالة
مشاو يقلبوها على هاد السيد باش يعاونهم
القاضي فاش ساق الخبار لشنو طاري صيفط فلبلاصة سبعين بوليسي لمدينة سي سيرو
مع هبطو من الطوموبيلات ديالهم تما لقاو الروينة فالزنقة
فرانك خو الكابون بان ليه هاد المنظر صحاب ليه شي عصابة جاية تشقرهم تما
هو يدير ايدو باش يجبد الفردي ديالو
البوليس بان ليهم خونا ناوي على خزيتو
وما يشرشموه كامل بالقرطاس
ودع في البلاصة
مورا هاد اللقطة بقات المدينة في الفوضى عايمة حتى تسالا الفوط
من الزهر ديال طوريو والكابون
ان المجهودات ديالهم ممشاتش في الخاوي
نجح المرشح اللي كانوا باغين
وبداو كيوسعوه من الساركل د ديالهم
هاد كان عندها مذاق مر بالنسبة لي خسر فيها واحد من فاميلتو
الموت ديال خوه خلات واحد الأثر كبير عليه
كتحس بلي كان هو السباب فداكشي لي جرا
من مور سيمانات قلال على الانتخابات
توريو الكابون نحلو واحد لي دخلات فأعوام قليلة مليون ونص ديال الدولار
رقم لي كان فلاكي فداك الوقت
راه فيك طلع الكول كان محرك مزيان
وما كانوش غير العصابات ديال الطاليان هما لي باغين يحتاكرو السوق
كان عندهم منافسين اخرين
منهم الايرلنديين اللي كانوا قدام من الطاليان فتاكر الرابط
هادشي كان باين غادي يجبد بيناتهم الصداعات
الدمايات ولات كتشاير بسباب سوق لي كل واحد فيهم باغي يحكمو تحت ايديه
الايرلنديين دارو هجمة بالقيادة ديال الدين اوبانيون
والهدف ديالهم كان هو يطيروا الضرسة الصحيحة ديال الطاليان ديال الطاسة
واللي هو جوني طوريو
تقرطسات الدنيا فواحد العامين فدوى الأيرلنديين
ولكن فلت منها طوريو
الشي اللي خلاه يفكر فالإنتقام بأي طريقة
نهار عشرة نوفمبر الف وتسعمية وربعة وعشرين جا اليوم الموعود
خمس شهور لي دازت على المحاولة د الاغتيال لي بغاو يديرو الايرلنديين
فهاد النهار الرد ديال الطاليان جا قاصح
تصيدو الراس الكبيرة ديال الايرلنديين
دين اوبانيون جوج قرطاسات في الصدر وجوج في العنق
طاح خونا معاودش نوض
واش غادي تسالا هاد الروينة هنا
لا الايرلنديين دارو محاولة خرا باش يقتلو الشاف ديال الطاليان
من العام د الف وتسعمية وخمسة وعشرين
تيراو الايرلنديين فطوريو
ولكن خونا عندو سبعة دالرواح
خرج منها بمعجزة وهاد المرة خاف على حياتو
طلع ليه الصداع لي فشي كاغو فراسو وهو يشد التقاعد
الكرسي د الشاف خواه دابا
في نظركم شكون لي غادي يشدوا
اليد اليمنى ديال طوريو
واللي هو يقدرو فأي وقت. ينتاقمو للموت ديال دين
البلان هو يتسحر بيهم قبل كاعما يفيقو من النعاس
والكابو ناوي على الإبادة
يطيروهم من التيران كامل باش يبقى لاعب بوحدو
نبدا بأول مبرزط
لي هو صيفط ليه كليكا فيها خمسة د الرجال
نهار حداش اكتوبر الف وتسعمية وستة وعشرين
من مور سيمانة وهما متبعينو باش يلقاو فرصة فاش يقتلوه
فاش خرج من المحل ديالو هو وجوج
ماسكراوه الرجال الكابون بلا رحمة
ها واحد من المنافسين ديال سكارفيس طار من اللعبة
قاليه دابا واحد فالتيران
لي هو الى قتلو غادي يشد السوق ديال الطاسة كامل
في ابريل من العام د الف وتسعمية وسبعة وعشرين
ولا ويليام تومسون هو العمدة ديال شيكاغو
هاد الخبار فرح ليها الكابون وعشرانو
من مور ربع سنين د المنفى ها هما يقدرو دابا يرجعو يضربو التبزنيسات فشي كاغو
العمدة الجديد كان مسرح ليهم الطريق يديرو لي بغاو
ضامن ليهم بلي البوليس ما غاديش يقربو ليهم
الكابون بقا ليه دابا غير يتهناو من
باش ما يبقى ينافسو تا واحد
فكر مزيان فواحد الخطة ونزلها لأرض الواقع نهار ربعطاش الف وتسعمية وتسعود وعشرين
فهاد النهار الكابون كيدوز العطلة ديالو فلوريدا
ولكن لي يزور دار ديالو تعطات لكليكا باش يضربو حوايج دلبوليس
ويقصدو واحد من البيسريات ديال موران
باش دخلوه تما لقاو سبعة دالناس
مقاوموش حيت القضية فيها البوليس
صحاب ليهم غادي غير رشيوهم كيف موالفين ويزيدو فحالهم
الرجال ونستفو دوك السبعة للحيط بحال الى غادي يقلبوهم
هما يجبدو الفرادة وعدموهم
تا واحد من دوك السبعة ما خرج منها حي
فاش جاو يشوفو ما لقاوش بيناتهم مورانا
خونا علق قبل مايزطمو عليه تما
هاد المجزرة اللي دار ها الكابو نخوفات مورانا
وخلاتو يبعد قاع على هاد السوق د
الى كمل فيها عزرين غادي يجيب عندو دورة فالقريب
الكابون بقى صولو دابا ولا هو مول التيران بشي كاغو
ولكن هاد المجزرة لي وقعات برزطات المافيا
ولات كتشوف في الشغل ديال الصحافة
كاين من الباطرونات لي ولا كيبان ليهم بلي
من الاحسن يتفكو منو في اقرب وقت
حيت كيجيب ليهم غير الصداع
ها الكابو وصلاتو الهدرة وعرف بلي خصو يتكالما شي شوية بينما تهدنات القضية
وداكشي اللي دار
ولكن دارو بواحد الطريقة لي تا واحد ما كان كيتسناها
هي الحبس الكابون دار مع البوليس ديال
باش يشدوه على ولد السلاح لي هاز معاه
هاكا باش يغبر وما يشدوهش الرادارات رادين ليه في
لي بداو كيدورو البروجكتورات لجيهتو
ضربوه بعام د الحبس دوزها وخرج
وهنا ديال شيكاغو ولى كيلعب على ديالو بزاف
ديما حاضر في
وكيعجبوه الحال يضربو ليه الصحافيين تصيورات
وباش يغطي على ديك الهضرة اللي كدور على المجزرة اللي دار
ولا كيدير اعمال خيرية على ود الفقرا ويتهلا فيهم
نفس الحاجة لي كيديرو شي وحدين عندنا هنا نيت
دير المسكين برجا باش طلع لداكشي لي ناوي فدماغك
الحاصول ولا الكابون هو روبين هود اللي كيشفر من الملعقين
باش يدير زوين مع الحازق هنا
ولكن هاد الأعمال الإنسانية ما بدلات والو
وماخلاتش الناس تنسى ديك المجزرة اللي داروها رجال وبلا رحمة
قناة الحكومة ردات من رقم واحد
العدود د الشعب لي كلشي باغي يشوفو طايح من فوق العرش
ولكن القضية كانت معقدة ديال بصح
السلطة لي عند العراب ديال شيكاغو كانت واصلة فهاد الوقت للقمة ديالها
ديالو كان مفرقع لدرجة ان القانون براسو صعيب يدير معاه شي حاجة
وباش توضح ليكم مزيان
الجيش ديال الكابون كان قود من البوليس دشي كاكو د السلطات ديال المقاطعة كاملين
ميريكان كاملة عارفة بلي الكابون كري مينال
ولكن تا واحد ما قادر يتبتها
الحكومة ولي في ما لقاو قدامو حتى اختيار
ولكن ضروري خصهم يلقاو شي حل
الحاجة الوحيدة اللي بان ليهم فيها البلان
يدوزو ليه من الضرائب لي مكانش كيخلص فيهم تا ريال
ساعتو قامت وشدوه فخمسة جمعة الف وتسعمية وواحد وثلاثين
المحاكمة ديالو ودارت بوم فالعالم كامل
حضرو ليها من القنات كاملين
الكابون كان واثق فراسو بلي وخا يتبتو عليه التهمة
غادي ياخدها شي عامين
ولكن فاش تنطق بالحكم كلشي يتصدم
لصقوليه حداشر عام ديال الحبس
عقوبة لي مفرقعة فداك الوقت
على تهمة اللي بالكتير كانوا كياخدو عليها عامين
ها الكابو ندوز العقوبة ديالو فبزاف د الحباسات
لول فيهم كان مطلوق لاقي فيه راحتو بالزايد
من بعد حولوه لحباسات اخرين لي مزيرين شوية
او فلخر صيفطوه للحبس المشهور لي كلشي كيعرفو
القاعة العصب هاد المدة كاملة نشدو المرض ديال
مرضى خايبة لي كتجي منساك او فحياتها
كيلعب فيها العصا مزيان
وقلبو عليه عشرانو اللي كانوا معاه
بقات الحالة ديالو غادة وكدهور بسباب المرض
الطبا ملقاوش ليه الحل من غير يخرجوه للسبيطار
مقود لي كان فيه
خلا السلطات يديوه للفيلا ديالو ويدوز اللي بقا ليه فحياتو وسط فاميلتو
خونا ما بقى فيه ما يتجمع
ولا عايش فالدنيا بالعقل ديال شي دري صغير يلاه فعمرو طناشر عام
فخمسة وعشرين الف وتسعمية وسبعة وربعين
توفى الفونس جابريل كابون
المعروف بسكارفيس بسباب سكتة قلبية على العمر ديال تمنية وربعين عام
ديال سكارفيس بقات لاصقة في التاريخ
وهي اللي كطيح في البال ديال الناس في كل مرة
كيتخايلو شي ديال العشرينات من القرن الفايت
لي بغا يتفرج فشي فيلم داير على الكابون
ها شي بركة ختار منهم لي يعجبك
هدا الانستغرام ديالي لي بغاه
وهذا ما كان اخوتي
تهلاو كانز كان كاسي يادوس
نوريكم    توتة                      يا نوراي
تاير فين نتايا داير الشعر اتساما
هيك
