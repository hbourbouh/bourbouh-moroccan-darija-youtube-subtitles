فوقما كيسمع بنادم بشي شفرة خطيرة غالبا كيربطها بشي كليكة ضربات بانكة
ولكن كاين من الشفارة لي كيختارو طريق اخرى غير هاد الكلاسيك لي معروفة
فاليوم غادي نطاكيو وحدة من هاد اللي خارجين على الطريق شوية سرقة ديال التران اللي ماركات ديال بريطانيا وشدات بلاصتها حتى
التاريخ بشكل عام
مشينا   في الستينات من القرن الفايت
الجريمة كانت مفرقعة في بريطانيا الدنيا بالشفارة مطرطقة
العصابات فالدروبا مشتة والقتالة دايرين خبلة فالناس
هاد الموجة الإجرامية اللي ضربات خلات المؤسسات الأمنية دالبلاد قدام امتحان كيعصروا منك الزيت
كيدفعك تال الحد ديالك
داكشي اللي عندك غادي تحطو
وشوف تشوف واش غادي تسلكها ولا طبز ليها العين
العنف اللي ولى فالزناقي دبريطانيا ما سبقلو مثيل
في الف وتسعمية وتلاتة وستين كان كيتبلغ على تلتالاف جريمة يوميا
الكلام تيقزم منه للحدات
ولكن غير تخايلو هاد الرقم
تلتالاف جريمة فالنهار
حاجة لي مكيجمعها غير لفمو
الأغلبية فهاد الجرائم كانوا ديال السرقة
ومن طبيعة الحال الشفارة ماكانوش مكلخين
كانوا عارفين بلي قد ما جمعتي عليك ناس سخن بهم عظامك
غادي تقدر ضربات صحاح وتسلت فحالك
على دار والعصابات لاباس فهاد الوقيتة
ولكن فاش وقعات السرقة ديال التران لي غادي ندويو عليها اليوم
طلعات البارة لواحد لي تا واحد ما عمرو كان تيحلم بيه
القضية بدات من هاد في لندن
اللول ديال العام د الف وتسعمية وتلاتة وستين
كوردن جودي وباستر ادوارد
جوج ديال العشران فتاشفارت جاو باش يتلاقا مع واحد السيد فهاد البارك
هاد السيد عندو معلومات على واحد التران
لي قدرو يضربو فيها هاد الجوج ضربوها صحيحة ديال بصح
كوردن جودي كان من النوع د الشفارة لي فرشاخ
يقدر يشد بنادم يخلي دار بوه على ود اي حاجة رشقات ليه عينيها
باسترة ادوارز ما كانش من عند
وانا كان من النوع دجي حد يعاونك وصافي
معمرك غتلقاه شاد الراس كيعطيه
هاد لي جاب ليهم هاد السيد طمعاتهم مزيانة
واخا الطمع كان هو اللي دفع فالاتجاه باش توقع الشفرة
ولكن اللي لعب دور كبير هي المعلومات السرية اللي جاب ليهم هاد السيد
فكل قضية كتكون فيها شي سرقة كبيرة
كتلقى شي واحد هو اللي تيحل البيبان المسدودة
بلا بيه ما عمر الشفرة كانت تقدر توقع
حيت لا ماكانوش عندك معلومات على القفولة كيفاش كايتحلو
وعلى كيفاش خدامة
ما غادي تصور تا زمرة من هاد لي باغي دير
كاين شفارة لي كيدفعو الجبهة كيطلبو زهرة وفينما خرج
وفي اغلب الحالات كيجيو بغاوها كيفما كتعرفو
الحاصول هاد السيد اللي جاب ليهم المعلومات كان خدام فالبوسطة
بانت ليه فرصة مزيانة باش يشفرو التران ديال البريد الملكي
لي كيشد الطريق من تال لندن
من غير البريات والكوليات لي فيه
تران كان كيدي معاه ستة د المليون د الباوند ديال الكاش
كانوا ترانات اخرى اللي كيديو الفلوس
ولكن هذا كان هو اقود واحد فيهم
وغادي يهرب ليكم فاش غادي تعرفو بلي هاد التران فيه موظفين ديال البوسطة
ولكن ما فيه تا مسؤول امني واحد
غادي نلبس بزبالة دلفلوس وما عندك تا شي واحد يرد ليهم البال
العجب يمكن كان تيبان ليهم بلي التران حامي راسو بديك السرعة باش كيمشي
تا واحد ما غادي يزعم يوقف عويطة
تا واحد ما غادي يقدر يشفر التران
لكان هذا هو باش خدامين راه مخور تال القاع
ادواردز بان لهم بلان نقي
هوما يبداو تيجمعو التيما
اول واحد بداو بيه هو ديال هاد الروينة كاملة
هاد خينا تزاد باش يكون
ديال بصح فالعصابة غراوهم دوك الفلوس اللي يقدروا يضربوا من داك التران
هوما يبداو كيبلانيو كيفاش يديرو ليها
خصهم يوقفو التران
يديو الخناشي د الفلوس ويغبرو بلاما يخليو حتى شي اتار
ولكن باش توقف تران غادي عافط على حر جهدو ماغاداش تكون مهمة ساهلة
وبها كتفرع اول قاعدة في السرقة الناجحة
هي البساطة هادو شطبو على بكروة حمرا
الريسك طالع والقضية معقدة
بزاف ديال الشفارة غادي يسمعو بلي خصك توقف تران على قدو
العصابات تاهوما ماكانوش عارفين كيف غادي يديرو ليها
هوما يفرعو القاعدة التانية
خليها بيناتنا السر لي كيتبارطاجا مكيبقاش سميتو سر
بزاف د الناس كيوليو عارفين شنو جاري
ناضي ادواردز او تلاقا بواحد خينا من واحد العصابة لي كانت معروفة كتكريسي الترانات
ولكن خونا مجاش بوحدو
جا هو وعشرانو
ولات تيم دابا فيها تمنية دالناس
كل واحد كدخلو معاك كيزيد يطلع من الاحتمال ديال ان الخبار د العملية غتخرج على برا
هاكا خراو على القاعدة التالتة
لي كتقول بلي خصها تكون فراس د الناس قلال
الحصول العصابة بداو كيفكرو فشنو البلاصة لي تصلح باش يشفرو التران
وكانوا عارفين بلي التران فاش كيخرج من جلاسكو
كيبقى يجمع فالفلوس فطريقو حتى كيوصل لندن
شحال ما ضربو ضربتهم قرب من لندن غادي يخربوها اللعاقة
فالبلاصة اللي بانت ليهم هي واحد القنطرة قريبة للندن
الدنيا خاوية هنا وما كاينش الحركة كيف قنوات اخرين
فاش تكونفيرما الاختيار ديالو من هاد القنطرة بقات ليهم حاجة وحدة
يا كيفاش يوقفوه هنا
المشكل الا لقاو ان البوطو ديال الضواو باش كيوقفو الترانات
كاين قبل من القنطرة لي باغين يخويو فيها التران بكيلومتر
فخصهم يوقفو هنا ويزيدوه حتال القنطرة عاد يخويوه
وباش تزيد التران غادي يخصك دبر على شيفور
ناضو قلبو على واحد الشيفور ديال التران شاد التقاعد
وهنا شطبوا على القاعدة الرابعة
يا دخل معك في البلان شي واحد ما عندوش في الإجرام
الريسك لي فهاد اللعيبة ان انسان عادي يقدر فواحد الوقت تبان ليه القضية حامضة
ويمشي يعلم البوليس
الناس لي غادي يكونو ضايرين بك فتيما
خصهم يكون فيهم التخصميل من غير انهم عندهم تاريخ في الإجرام
العصابة بقات غادا وكتكبر حتى ولاو فيها سطاشر واحد
الهامش ديالي ترون البلان في اي لحظة ولا غادي وكيوساع
وقبل ما يدوزو للتنفيدة
العصابة خداو واحد القرار لي غادي يندمو عليه من بعد
البلان وما فيه انهم شافو بلي فاش غادي يشفرو التران
البوليس غادي يديرو باراجات في الطريق ويشدوهم
باش يتفاداو هاد القضية قررو ياخدو واحد الفيرما فالخلا
بعيدة على ديك القنطرة غير بشي خمسة وربعين كيلومتر
عوالين يتخباو فيها مور السرقة بينما تكالمات العاصفة
الموصول هما كيطرقو فالمسامر ديال البلان
بقات ليهم حاجة وحدة
هي فوقاش غادي يدوزو للتنفيد
العصابة جاتهم التنقنيقة باللي مور واحد العطلة فشهر تمنية د عام الف وتسعمية وتلاتة وستين
غادي يجي التران معمر مزيان بالفلوس كاش
مكتفلتش غادي يكون فيه ما بين جوج تال عشرة د المليون
تلتيام قبل مشاو خوتنا لديك الفيرمة باش يديرو اللمسات الأخيرة في الخطة
هنا وصلاتهم الخبار نهار سبعة غشت
بلي طرا المعلوم راه دار الديبار من المحطة ديال كلاسكو مع السبعة قل القسمين
ايلا مشى كلشي كيفما بلاناو ليه
الغد ليه غادي يصبحو مربكين عا فلوس معمرهم حلمو يشدوها بأيديهم
باش يبعدوا عليهم الشك العصابة ضربوا اللبسات ديال الميليتير
باش يبانو بحال شي موكب ديال العساكرية دايز
جوايه لوحدا خرجو خوتنا من الفيرما
فالوقت اللي التران جاي عافط للندن وما بقاش ليه بزاف للقنطرة
نمشيو دابا لتران لي كان سايقو جاك ميلز
وشيفور اخر معاه سميتو ديفيد ويتبي
موراهم كنلقاو لي فيه الفلوس
عاد كيجيو الفاكونات لاخرين لي فيهم البريات والكوليات
تلاتين دقيقة كانت كافية للعصابة مور ما خرجوا من الفيرمة
باش يشدو حدا السكة ويقنيو لتران
ومع حطو قلوعو من تما دارو واحد الخطأ مقودة
نوضو شي وحدين منهم قطعو الخيوط ديال التيليفون باش تا واحد ما يقدر يعلم البوليس
بهاد اللقطة اللي دارو الإدارة ديال الإتصالات طلع ليها بلي كاين مشكل فهاد البلاصة
هما يقرو يسيفطو لهنا باش يشوف شنو كاين
ها هما صدقوا ضاغطين راسهم بلا ما يعيقوا
يقدر فأي وقيتة غيوصل ويعلم الله شنو يقدر يجرها ديك الساعة
حاصول خوتنا بداو كيأنسطاليو فاللعيبات باش يوقفو التران
البلان كان هو يغطي بالضو الخضر اللي فالبوطو
ويكونيكطيو باتريال الضو لحمر ويشعلوه
هاكا فاش غادي يكون جاي التران يبان ليه الضو الاحمر شاعل غادي يوقف
وداكشي اللي دارو
جاك ميلز بان ليه وهو يفراني
نزل دويت به يشوف شنو واقع
خص التيليفون ديال الطوارئ لي جنب السكة
بغا يدوز للإدارة ولكن لقى مقطوعة
فهاد اللحظة كانوا العصابة لي فيه الفلوس
على كاع لي وراه
باش يرجع للتران
شدوه الخوت وهدوه
خاف على حياتو ما دار حتا شي روينة لي تخليهم يقتلوه
لا يصعبها دابا غادي تكونسونطراو على الشيفور
جاك ميلز دخل عندو واحد من العصابة وبدا ميلز كيتخارا معاه
صحابليش بلي كاينين سطاشر واحد تما ما عندهم ما يدير معاهم
دخل واحد اخر وهو يضرب الشيفور بهراوة للراس
خلا مكاوي دايخ او غارق فالدمايات
فاش طيروا العصابات جاك ميلز من طريقهم
بقا ليهم غير يسوقو بداك لي فيه الفلوس تا للقنطرة
هنا جا الدور ديال داك الشيفور اللي شاد التقاعد باش يدخل للتيران
ولكن غادي يقودها عليهم بالمزيان فاش مغاديش يقدر يحرك التران
السيد ما موالفش على هاد النوع وما عمرو سبق ليه صاك بحالو
بقا كيترعد عليهم د العصابة كيزيدو يتريساو
بقاو قدامو محل واحد
ينوضو لي مزال مصدوم ودايخ يسوق بهم تال القنطرة
وداكشي لي دارو
خونا وصلهم تا للكوان اللي عوالين يخويو فيه اللعيبات
هاد الفاكون اللي فيه وما فيهش غير الفلوس
فيه حتى تمنية ديال الموظفين د البوسطة ما عارفين شنو طاري على برا
مع دخلوا عليهم العصابة ما فهموا تا وزة
عازين عليهم الهراوات والشواقر وكيهددو فيهم
شدوهم سدو عليهم فواحد الكوان وبداو كيخويو فالفاكون من الفلوس
دايرين سنسلة دبنادم شي كيدوز لشي حتال لكاميو لي كيعمرو
مور نص ساعة خرجوه كتر من مية وعشرين خنشة عامرة بالكاش
طلعو فجوج دجيبات وكاميو وخواو لكوان
سايقين بفلوس دأكبر سرقة في التاريخ دبريطانيا
معارفين تا شحال شفرو مساخط الوالدين
مشاو للفيرما باش يتخباو بينما تكالمات القضية
خمسة وربعين دقيقة مور السرقة البوليس وصلاتهم الخبار
واحد من دوك الموظفين هرب وعيط ليهم
فاش وصلوا لتما تشوكاو
تا واحد ما عارف شنو وقع بالضبط
لقاو واكلها فالراس لونو مخطوف
داوها لسبيطار هو وهو يتبي
كيسولو السيد ما كيقدرش يجاوب
ضربة ديال الراس خلات خونا مرفوع وماقادرش يرجع منا حياتو كاملة
في المقابل كاين اللي عطى معلومات مهمة للبوليس
قاليهم المواصفات ديال الكاميو العسكري اللي كانوا كيعمرو
وهاد اللعيبة تكلخو فيها العصابة
فاش مخلية موراك واحد خينا شاف هادشي كامل
قليلة كانوا يبومبيو لي العينين باش ما يقشعو والو
الحاصول البوليس لونصاو هاد المعلومة وبدا البحث على كاميو من هاد النوع في النواحي
فهاد الوقيتة د العصابة كانوا مريحين في الفيرمة وكيحسبو الفلوس
عرفتو شحال شفرو
جوج د المليون ونص ديال الباوند
واللي هي كتر من خمسين مليون ديال بالقيمة ديال دابا
بالدولار تكون فايتة ستة وستين مليون
خربوها فلوس ديال بصح
الغد ليه مريحين كيسمعو للراديو
هما يقولو فلخبار بلي البوليس عندهم كتقولو بلي الشفارة وديك جوج د المليون ونص
مازالين غير في النواحي وما غاديش يكونوا فاتو بها خمسين كيلومتر
هاد الخبار زعزعت العصابة
لابعاد على فين وقعات الشفرة غير بخمسة وربعين كيلومتر
هادشي كيعني د خمسين كيلومتر غادي يكونوا محركين فيه البوليس بالتقلاب
الريسك فالفيرما طالع
وزيد عليها عرفو بلي تيقلبو البوليس على كاميو د الميليتار
ناضت العصابة وصبغو بالصفر
ولكن بان ليهم داكشي ما مسلكش
هنا جا الوقت باش يبدلو البلان لي كانوا عوالين عليه
ولكن غادي يفرعو قاعدة اخرى
لي ديما خص يكون عندك بلومبي
حالة ما تحنزرتي ولا جات شي حاجة خربقات ليك البلان الأصلي
خوتنا ما كان عندهم لا لا تا لعبة
قالو الوالين يبقاو فالفيرمة
ولكن المشكل انها داخلة اللي شاعلة فيها بولة حمرا
فخصهوم يخويو فأقرب وقت ليصدقو طايحين عليهم
ناضو بداو كيمسحو فالبصمات لي في الدار
دايرين ليه في باش ما يخليو حتى دليل موراهم
ولكن الوقت كان لاعب ضدهم
عليها خلاو روينة كحلة كتربط الشفرة بهاد الدار لي في الفيرمة
وهنا فرشخو قوة قاعدة خصك ترد معاها البال
واللي هي ما عمرك تخلي موراك شي دليل يقدر يطيحك فالشبكة
فالنهار الرابع مورا الشفرة البوليس طاحو على الفيرما
الإدارة صيفطات ديال المحققين لي عندها
لي هو هاد خينا كيخدم بالليل والنهار على الضواسا حتى كيسدهم
عطا ديالو وبداو كيتجمعو البصمات من الدار
زيد عليها واحد المكافئة لأي واحد غادي يقدم معلومات على الشفارة لي هاربين
الغد ليه واحد السيد شك فواحد الكراي جديد وعلم البوليس
فاش مشاو لعندو ولقاو
واحد من الشفارة ديال التران
ولقاو عندو ستة ديال الباليزات مدكسين بالفلوس
كان هذا اول واحد من الشفارة كيطيح في الشبكة
محقق كانت عندو ليستا فيها بزاف ديال المشتبه فيهم
منهم بزاف اللي شاركوا فالسرقة ديال التران
كانوا كيتصنتو لتيليفوناتهم ومخدمين البرجاجة فقاع القنات
هادشي خلاهم يشدو
بالخف من بعد بداو كيطيحو بزاف دالريوس واحد مور واحد
شدو منهم حداش
وبدات المحاكمة مورا تمن شهور على السرقة
فهاد الوقيتة جوج دالفياغر صحاح ديال لوبيراسيون كانوا مازال هربانين
وباستر ادوارز المحاكمة خدات ستة وثمانين يوم باش تسالي
الشفارة كتار والأدلة غير مشتة
الصحافة متبعة والناس كتسنى في الحكم لي غادي تنطق به
القاضي عطا لدوك الشفارة ثلاثين عام للواحد
معمر شي حكم
قاسي لهاد الدرجة
تعطى فشي جريمة ديال السرقة فالنجليز من قبل
الناس متيقاتش ودنيها
كان باين بلي المحكمة بغات تعطيه درس لأي واحد ناوي يشفر من الدولة شي ريال
مساخط الوالدين ما تسالاتش هنا
فألف وتسعمية وخمسة وستين هرب من الحبس وسلت للبرازيل بقى عايش تما
كان خرج للمكسيك
ولكن فاش تقاداو ليه الفلوس رجع لبريطانيا فألف وتسعمية وتمنية وستين
ولكن معطلوهش البوليس كيتسناو فيه
الأساطير ديال السرقة الكبيرة ديال التران
فرعوا شحال من قاعدة كانت تقدر تخليهم بعاد عليها الحبس
ولكن كل حاجة عندها الضريبة ديالها
وداكشي اللي تخلص را كافي على ما كيبان
لي بغا يزيد يعرف كتر على يضرب طليه
ما فيها غير جوج حلقات
هدا الانستغرام ديالي لي بغاه
وهذا ما كان اخوتي
تهلاو يا من
نوريكم                          انا  تاير فين نتايا داير الشعر اتساما
هيك
