مشينا  الروتين ديالي ولا داخل فيه الفيلم دالإعدام
لي كنحضر ليه كل مرة وانا ضارب المانطا فوق راسي وراه كلت الدنيا بضربة. واحد النهار ما ريحت شاد السم بالتلفزة عندي حتى كتبان لي لاكوبتير ناس
هبطات منها الكليكة ديال المحكمة ودخلوا للبيرويات. تفرقوا كيف العادة
وحدة فيها ستمية دالناس اللي غادا تحاكم
والاخرى فيها الناس اللي غادي يلتحقوا بالقبر
غادي يتعدمو وجدو كلشي المشانق مذلين البليدات عالقرص
ستفو القروب اللول على دوك تمنية د المشانق
ما بقى غير يجروهم ويبدا يتركل بنادم فالسما
هنا نقز واحد من دوك التمنية
كان مزال ملصقو ليه السكوتش على فمو وقال العسكري لي قدامو
الله يحن عليك اسيدي را
مزال متحاكمنو بداو عليه العسكر بالتفرشيخ والسبان
حيتاش اه مخصكش تجبد الهضرة مع شي عسكري
هادشي خلا لاجودان لي كان واقف فجنب يتدخل
حبسهم وقال لداك خينا كيفاش اه مازال ما تحاكمتو ؟ جاوبو سيدي را ما زال ما مشينا للمحكمة
يا ماما لا جودان ما فهمت تا لعبة
دور عند العسكري لي مكلف وقاليه عطيني ليستو
فاش شافها طلعات خيلوطة واقعة وتا حد ما دراها
الناس لي خصهم يتعدمو داوهم للمحكمة
والناس اللي المفروض يصيفطوهم يتحاكمو جابوهم يعدموهم
دوك الدراري كاملين اللي مستفين اه تحت المشانق عارفين بلي جايبينهم هنا بالغلط
ولكن تا حد ما قدر ينطق بحرف واحد باش يقول العسكر راكم غالطين
دور لاجودان فداك العسكري لي دارت شلاضة. ايوا شوف كيفما جات الدنيا خدماتك. كون ما دوا داك خونا كون مشى فيها شحال من
باب تخربيقة من مور مامات ودوك جوج طبا لي قتلهم الطبيب د الحبس بشي شهرين
رجع خونا سمير الطبيب كيدور على البلوكات كيداوي الناس
ولا عندو كونطاكت مع العسكر قدر يوصل لبزاف د الحوايج
عرف الحبس كيفاش مقسم مزيان الساحات البلوكات
جمع خبيرات على حباسة دوك ولا وكيدوزها بيناتهم
كاين الناس اللي من فاميلة وحدة تشدو مجموعين فاللول
وفاش جابوهم لهنا فرقوهم وتا حد ما عارف شنو طاري لاخر. كيسول عليهم خونا سمير
كيولي بحال الفاكتور سلم على فلان ودوز الهضرة لفلان
المهم داير الجميل
طوب دالإنجازات ديالو هي الميدالية الدهبية
في الهضرة مع العسكر وانت حال عينيك. زيد عليها ولا يقدر ياخد ويبدا الهضرة مع العسكر
غتجيكم غريبة هاد القضية
هنا تا حد ما كيقدر يبدا الكلام مع شي عسكري
اللهم تبعد على الصداع ولا تشريها فلكحل. واحد النهار اه رجع سمير من ديك التورة لي كيضرب على البلوكات. بدات هاد الهضرة مع با الحسين
وقال ليه شوف ابا الحسين
را نعيا ما نضرب فتمارة
را مكاين لا نتائج ولا هم يحزنون. ا كل نهار كيزيد المرض يفرح فبنادم. راني بحال شي حد كيحرت الما
الدوا بوحدو را ما كافيش. الماكلة ضرورية او الناس مقتولة بالجوع
ميمكنش بنادم يبرا بالعكس هادشي عاد مكيزيد
قال ليه با الحسين
قوليها هادشي للطبيب د الحبس او عل الله وعسى تلقاو دينها تسمعي ليك
الغد ليه دوا سمير مع الطبيب د الحبس
شرح ليه الألاعيب وركز ليه على الماكلة لي مصالحاش باش الناس يخفف عليها المرض
مراسلنا على هاد الهضرة تحل الباب دلبلوك. كيبان لينا على برا جبل ديال الخبز مدردر بالبيض مسلوق. خرجو الدراري جابو
خصوصا وفرقوا داكشي
ارجو كل واحد شحال جاع فحقو ولا لا
سبعة الخبزات وخمسة البيضات
للواحد  رأى ماشي ودنيك اللي فيها المشكل
را داكشي لي سمعتيه فري
سبعة ديال الخبزات وخمسة د البيضات للواحد
شكون غادي ياكل هادشي كامل
نصحونا الطبا باش آآ نتكايسو على الماكلة. حيت مورا هاد الجوع كامل لي داز علينا
ما مزيانش ندكسو كروشنا تا للفم
عام الجوع كيفما سماوه الدراري بدل الناس بزاف. انا براسي من قبل كنت آآ الحلوم لي كان قاد ونشد بهم ستون. عندهم
واحد هو المرا
ولكن فالعام دالجوع تبدلات
وشدات بلاصتها الماكلة
الشهيوات اللي كانت كتعجبني كنحطها قدامي نطلع بها حلمة مبرعة
الطنجية واخا عمري دقتها
غير هو الحلمة اللولة لي فيها المرا
كتحل المشكل بزيارة للطواليط
ولكن هادي لي فيها الماكلة كتبقى تشهى وفاللخر كتبرك على القالب
في اليامات اللولة ديال الماكلة بالزايد بداو الدراري كيخبيو داكشي اللي يقدرو
لا شي نهار ترجع المجاعة
ولكن الماكلة بقات كدفق علينا
فايتة داكشي لي نقدرو ناكلو بالدوبل ولا داكشي كيبقى غير مشتت
لدرجة ان مبقاتش فيه بلاصة مخباوش فيها الخبز كالم
تحنسرات الدعوة غا باش تمشي من بلاصة لبلاصة مصيبة كحلة. هنا في الحبس ما كاينش طوارو د الزبل. وممنوع تخرج شي حاجة بالراب
البلوك تشاور خونا سمير مع با الحسين وتافقو باش يدوي سمير مع لاجودان فهاد القضية. فداك النهار نيت شاف سمير
لاجودان وقاليه اسيدي راه الخبز كارم عندنا غير ملاوح
ايلا تكرمتو تخليو الحباسة يخرجوه برا البلوك. را كاين اللي يقدر يستافد منو
الى كاين الحوالا في النواحي راه يجيهم علف مخير. لاجودان دار في سمير. قال ليه اه شفتك كترات فيك البلابلا
واش بنا ليك كنسرحو البهايم ولا كيفاش
ديال الحبس راه باين
ممنوع تفرتيتة دالزبل تخرج من اي كيفما كان
وزايدون نتوما اللي طلبتو الزيادة فالماكلة وزدناها
دابا داكشي اللي تما
سرطوه ولا تفرقعو ما سوقيش
عندنا الاستوديو التحليلي خدام كيناقش
الدنيا وداك الخبز كارم جاب لينا جيش ديال النمل سراق الزيت والفئران
السؤال لي كان مطروح هو كيف غادي نديرو
باش نحيدو علينا هاد المخبزة الكارمة لي عندنا
ناض با الحسين وقال لينا شوف
انا غادي نجيكم من لخر
كيبان لي كاين حل واحد ما منوش جوج
نقدو داك الخبز فالما ونرفسو عليه اا شوية بشوية حتى يرطاب
وندوزوه من الطواليطات. غير سالا الهضرة
ناضت القيامة هادشي حرام الكفر هذا نعمة د الله هاديك ما غاديش نلوحوها في القرقارة. هادشي لا يجوز
عشر سنين ديال الجوع ولا نكبو النعمة فالطواليط
لوينة الحل اللي قتارح باه الحسين
كان كيدورلي فبالي قبل ميقولو
ملي شفت القيامة لي ناضت عليه
حمدت الله راني ممنوع من الهضرة
كون كنت انا لي قلت ليهم هاد الحل كون صفاوها لي
ما فيهاش مشى با الحسين الكوانو وريح ما بقى هضرة مع تا شي حد. خلاهم تال شي نهار اخر
كل نهار كيعني الف خبزة كدخل للبلوك. ولينا كنعومو وسط الخبز. غير باش تمشي للطواليط آآ خصك دوز السطاج فيه
كتر من السوبر ماري
الغد ليه تفتح النقاش عاوتاني
جرب با الحسين خمسة ديال الشيوخ
هوما اللي فالرصد كل جماعة. شرح ليهم مزيان. وطنطنهم بشحال من دليل
منهم القاعدة ديال الضرورات
تبيح المحظورات درتو قاليهم كاين تلاتة د الحوايج هادي النعمة
نخرجوها برا ما نقدروش
ناكلوها مايمكنش بقات لينا ندوزوها من الطواليط
لي هي البلاصة الوحيدة لي تقدر تنفس علينا الدنيا فهاد القنت. تجمعو نتوما بخمسة
وخرجوا فتوى ماشي غير لهاد البلوك
للبلوكات كاملين دارو دوك الخماسي الاجتماعي بيناتهم
وخرجو فتوا بالأغلبية ديال ربعة كونطر واحد
البلوكات وصلاتهم الخبار وتعمات اه الفتوى على الحبس كاملو
تنظمات القضية عندنا
ولا كل نهار عشرين واحد بالنوبة
خدمتهم جاو يرقدو الخبز ويرفسوه مزيان
ويدوزوه في الماتاقيب ديال الطواليط
نفس الطريقة كيديروها مع الروز بطاطا البيض لي شادين معنا الزحام تا هوما
تزاد عندنا مشكل جديد
ولا اي واحد باغي يدخل لبيت لما يقضي حاجة خصو يتسنى بحال الى غادي ياخد من المقاطعة
واحد النهار كنت جابد عليها بنعسة
حتى كضربني الفيقة على الصوت ديال جاري كيتوجع
حاط ايده على كرشو وكيتلوى
كيحاول يطيح باش ميسمعو تا حد
انا بوحدي اللي فقت
شاف لي دير راكد في عيني
هادي اول مرة كيدير هاد اللعيبة هادي
الشوفات ديال شي حد باغي العوين
ما كرهتش نعاونو ولكن كيفاش ؟ بقيت كنشوف فيه ما عارف ما ندير
فلخر قلبو وجهو للجهة لاخرا. واحد الوقت بداو كيفيقو الدراري
جاو عندو الطبا شافوه عرفو بلي عندو المشكل في المصرانة الزايدة
ومعارفينش فوقاش تقدر تفرقع
الى مداروش ليه باش يحيدوها غادي دير بوم ويموت خونا
ناض با الحسين قال لينا موتة واحدة اللي كاينة
غادي ندق الباب
باش يحضروا لينا الطبيب د الحبس لا انا داكشي لي دار. مع الدقة جا الصوت من برا ديال بوسندالا
شكون هاد اه الكلب اللي كيدق الباب
با الحسين كيترعد
قاليه را سمير باغي الطبيب فشي حاجة مهمة
سمير بانت ليه فوجهو مافهمش علاش باه الحسين دخل سميتو فالطلبة
بوقف حدا قال ليه با الحسين
والله ما عرفت كيف خرجت لي سميتك ا دكتور
نتا ولاو كيعرفوك ويقدرو يسمعو ليك ماشي بحالنا
دازت شي سويعة هكاك. جا الطبيب مع لاجودان والعساكرية
شرح سمير للطبيب شنو واقع
ولكن مدواش الطبيب عطاه بدارو وزاد فحالو
لاجودان بقا كيشوف سمير
وقاليه واش والدين الأمة هاد مك جايبنا على قبل المصرانة زايدة
ها هو عندو الزيادة فالمصران ونتا عندك النقصان فالعقل
من شحال هادي ونتا كتقلب عليها
دابا صافي دبرتي عليها. يلاه خرج لبرا
شكون دق الباب
نقز با الحسين مسكين
انا سيدي يلاه خرج الكلب تاع بوك برا تا نتا
سد الباب نص ساعة وحنا كنسمعو خواتهم كيصرفق لينا ودنينا
غير جات حبسو الضرب
ولاحوهوم فلبلوك با الحسين طلب السماحة من سمير حيت هو لي ريطو معاه فهاد الجرة
ولكن سامر درويش قاليه هانية را خصنا غنشوفو دابا شنو نديرو مع مول المصرانة
الإدارة دالحبس متسوقوش لهاد خونا حيت اه واحد ماشي بزاف. او هانية عندو ميلا مات. ماشي بحال الأمراض لخرا لي كتجي بحال التسونامي
كضرب بنادم كتلوحو
هنا الادارة كتحرك حيت الا ماتوا بزاف دالناس ماشي فمصلحة الدولة
حنا هنا بحال الرهائن
كيضغطو بنا على الناس لي على برا. نرجعو لمول المصرانة. ناض واحد السيد شيباني. ومشى عند باه الحسين
قاليه عرفني طبيب جراحي راه نقدر ندير دابا على هاد السيد ونحيد ليه ديك الزايدة ولكن راه
خصني شي حوايج
وعاد من فوق هادشي
خص المريض يقول قدام الناس. بلي هادشي على مسؤوليتو هو. ماشي انا
جرو با الحسين للفراش دمو للمصرانة
وقال ليه الشيباني شوف الخاوة
غادي نجيك دير هاكدا
راه الا ما درناش ليك آآ عملية جراحية دابا راه السلام عليكم
ولكن فهاد الظروف النسبة ديال النجاح قل من خمسين فالمية
انت اختار تموت بمية فالمية سوا نديرو
وفهاد الحالة راك مقمرة على وحدة من الجوج
يا اما الموت
ولا الحياة نتا تعرف
ولي بان ليك
تيبان لي اي واحد غادي يختار فهاد الحالة. داكشي لي دار خونا
وحيد المسؤولية على الطبيب الا مشات حتى منجحاتش العملية. الشيباني عطا ليه ستة د الحوايج اللي محتاجة
وهنا بداو كيبانو حوايج ما عمري رديت ليهم البال
كان كيسحابليه كنضرب عليها كلشي
ساعة كنت فدار غفلون
جابو الدراري توب نقي. الملحة. لجو مسامير فدوك التراث اللي كيدير
برا الخيوط العافية بقا دابا غير شي لعيبات د الميتال باش يقدر يفتح بهم الكرش د خونا
الحيوطة عندنا كانوا مضروبين بالسيما حرشة. كلشي كان تيحك ضفارو مع الحيط. ما كاين لا مقص دفار لا والو
وعلى هاد الحيوط صاوبو الدراري بزاف ديال التواشي. براد الخياطة مصاوبة من عظام صغار. كيشد العضم كيبقى يحك فيه مع الحيط. نهار
يومين تلتيام فسيمانة ها العظم ولا برا
تقبة ديال لبرا كيديروها بمسمار. تيكونو تا هو بردوه مع الحيط
باش تقب البرا
كيخص الصبر عندي كيكون طالع في ديال ايوب
الى عندك مسمار هنا
راك زايد نغزة على الناس لاخرين. الخيوط اه ساهل دبر فيهم. المانطات موجودين. كانوا تيبانو لي حوايجهم مرقعين ولكن ما
ما كيطيحش لي نسول راسي كيف دارو لها
صاوبوها الطبا من الكونفيتير
كيخمروه فشي طوارو د البلاستيك ما نعرف منين نضبرو فيهم
واخا النسبة ديالو قليلة. المهم راها
كل واحد عندو شي حاجة كيحطها
حديد مسامر فلوس بواطة د السردين. سلوكا حتى من واحد خينا حط ليهم خاتم ديال الدهب
تاع الزواج درت يدي في الجيب الدخلاني للفيستا
حطيتها على المقانة. خصني نعطيها ليهم
معرفتش واش اه غادي يقبلوها ولا غادي يلوحوها لي على وجهي
حيتاش فيها النجاسة ديال واحد خينا شبعان نجاسة
المكانة تصلاح ليهم يردوها مشرط
باش يحلو لخونا كرشو
تندور عيني في بنادم خدام في الحيوط
لي عندو شي لعيبة كيبردها مع الحيط
داو المريض وفرشو عليه جهة السقاية
باش ميضربش عليهم العسكري لي فوق الضواية
بقا كيدور لي التخرميز فراسي
اشنو نغفلوهم ونحط المكانة حداهم
بلا ما يدري تا حد
ويلا شافوني مشاكل
اودي لي بغى يوقع يوقع
جمعت الوقفة ومشيت قاصد الشيباني
مديت ليه الساعة
بنادم ما فهم والو
بالسكات شاف فيا الشيباني ومد ليه يديه
خدا من عندي المكانة وقال لي شكرا
دار عند الطبا اللي معاه وقال ليهم نبداو ا الشرفة
هاد المكانة را غادي تعاونا بزاف. رجعت لبلاصتي او ريحت
عجبني الحال ديك شكرا هبطات عليا بحال شي ماساج للدماغ
شوف شحال من عام داز دابا
اول واحد كيشكرني هو كيشوفلي فعيني
فرتك الطبيب ديك المكانة فرقها على الدراري لي كيبردو اللعيبات مع الحيط. شوية تحل الباب د البلوك
عيطو على تسعة ديال الناس ثلاثة اعدام وستة محكمة. توجد ووقف شي ساعة هكاك
توادعو الدراري مع دوك اه الخوت ورجعو كملو مع مول المصرانة. نضت للطواليط باش نضرب على الفيلم لي واقع. تكلفو الدراري وعقمو
داكشي وبدات العملية بلا بنج. شدوه ربعة الخوت من يديه ورجليه
حلي شيباني كرشو بجرو فيها عشرة سنتيم
كيغوت خونا ولكن ما كيتحركش
بالخف زرب عليه الشيباني
حيد ليه ديك المصرانا لي دايرا الروينة خيط ليه الفتحة مسح ليه داكشي ونقاه
دار ليه فوق الجرح وقمطو لي بكتانة نقية. رجعت لبلاصتي كنلقى فوق فراشي سروال وجوج طروفة ديال الثوب
وقوم اه براو جوج د الخيوط. شديت هادشي ودورت عيني ما بان لي تا حد كيشوف لجهتي
معرفتش شكون لي حطو هادشي
سروال عرفتوه كان ديال واحد من دوك لي خرجوا يتعدمو. ولكن
شكون مولف على ما ما نعرف
يمكن دارو معايا المزيان على قبل المكانة
تلفت عندي با الحسين وقال لي
داكشي ديالك مادام محطوطين ففراشك را ولاو ديالك. انا هاد النهار حسيت بلي الوضعية بدات كتقاد
رقعت السروال ديالي اللي تكال من القدام ومن اللور
وليت كنلبس سروال د السروفيت ملي كنبغي نصبن سروالي
ولى يوسف المسطي د القايد كيجي لعندي بلا ما يحبسو تا حد
ودازت الوقيتة وبدا كيبرا مول المصرانة
جا راس العام
الاغلبية د الناس على برا كيحتافلو اليوم. كيبقاو سهرانين تا للصباح. ولكن هنا محال واش شي حد كيعني ليه هاد النار شي حاجة
ملي بدات كطيح الظلمة وبنادم جاب النعاس
البرد فرع ديال بصح
لبس السروال د السوروفيت وفوقو سروالي والفيستا. وتغطيت بالمانطات. ولكن والو رجلي جامدين تلجة
زيد عليهم نيفي ودني. تغميت مزيان. ولكن هاد البرد قتال. كيدخل فينا بحال الزيزوار. حاولت اه
نهرب من هادشي بحلمة نقادة على قانتي
قاديت السوارية ديال راس العام
ختاريت لكوان والناس لي حاضرين. انا هو النجم ديال السوارية. ديال الكون
مدفق طبلة عامرة بالماكلة المزيكا الشطيح الجو زوين. ودافي
اه كنخربق غادير تحس بالدفا وانا وسط هاد الفريقو هذا
بديت كنحك يدي وكنفخ عليهم
رجلي كنفرك فيهم
لعل وعسى الدم يضرب دورة فيهم. شوية كنسمع صوت جاي من الساحة
تغميت بالمانطة وشعلت التلفازة
الساحة مضوية كيف ديما بالنهار وبالليل
تيبان لي لاجودان مع العصاكرية شادين الستون
لغوات والضحك بداو الدراري كيفيقو بهاد الصداع
كاين لي بدا كيدعي يا آآ ربي دوز هاد الليلة بخير
بنادم حس بشي حاجة ماشي هي هاديك. بان لي لاجودان والعصاكر هي قاصدين البلوك
طفيت التلفزة وحيدت عليها المانطة
تحل وخرجونا للساحة
عرفتي كيف خرجونا ولا
بلا حوايج والو تا لعبة ما تكون مضروبة فوق لحمك
ستفونا في الساحة
العسكر لابسين المونطويات او ضاربين الطاقيات د الصف فوق راسهم
البرد كيحفر فينا
درجة الحرارة هابطة على الزيرو
را بزاف هادشي
سردونا بالما من الراس تال الصبع د الرجلين
وقالوا لينا تا حد ما يتحرك. بنادم جامد او العسكر غاديين جايين قدامنا
هازين الزراوط والمساوط
بدا كيخطب علينا لاجودان. كيعجبو يقلد المدير د الحبس. ماشي عا في الهضرة حتى في الحركات. كينزل بالسبان على كل
وقالينا نتوما السباب باش ما حتافلتش اليوم براس العام
كون ما كنتوش كون آآ راني في عالم اخر دابا. الله يلقيها لوالدين مكم
سالا الخطبة ديالو وزاد فحالو. ما عطى حتى شي كتسمع السنان كيشطحو بحال شي ميترونو مشاعلة ليه الفيتاس
بنادم مكلاصي كنشد راسي غير باش منطيحش
اه ما فهمتش كيف غادي يسالي هادشي. وشنو باغين يديروه لينا ؟
واش غادي يطحنونا فمولينيكس عاوتاني
شوفو واش نرجعو للبلوكات ولا لا
السقيل كلمة وحدة مكتسمعهاش لا سبان لا والو
بنادم كيزيد يتبنج
وكينخر ليك داك البرد العضام ديالك. النيف الودنين اليدين الرجلين
هادشي كامل مديكونيكطي ومغتقدرش تحس به. بنادم كيدمع بهاد الكز
السؤال اللي كيتطرح
هو فوقاش غادي نطيح للارض
طاح واحد خينا قبل مني
وقفو العسكر من الدوران
خرجو اليدين من الجيوب وجرو داك خينا قدام الصف. وبداو كيدفيو فيه. كيهبطو عليه بالعصا في لحمو كامل
كيحاولو يوقفو ولكن داك الضرب مكيخليهش
كيطيح واحد اخر
كيجروه يدفيوه وهي غادا
كنجاهد فراسي باش منطيحش
ولكن كتحسو بالخيط ما بين العقل كيتقطع. راني واعي باشنو داير بيا
ولكن ديالي كيهرب عليا
شوية بشوية كنتبنج مزيان
كيتخلط ليه الدموع مع الخنونة وكيصعاب عليا نتنفس
ما نقدرش نهز يدي لنيفي واخا نبغي
هنا طحت طحت بلا ما نغيب
وجروني العسكر. جربت من قبل بزاف دالشكال ديال التعذيب
ولكن باش يفرقعو ليك لحمك بالهراوات في البرد ونتا فازك راه
حاجة كتعاش مكتوصفش
نيفو فراس السقف. مع بدا كيبان الضو د الفجر. طاح اخر واحد من الدراري. دفاوه وسالات الحفلة
رجعونا للبلوكات بالجرابين الصفوف د العسكر. والمصويطات كتنزل علينا. كان اه كيسحابلي بلي ما نقدرش حتى نزيد خطوة
ولكن بنادم ها كاتبة ليه العصا
ما كاين غير التعالق
حيت ايلا طحتي غادي تقود السوايع
بنادم اه رجع للبلوك فرحان ملي خرجات سالمة
وما مات تا حد كان اه واحد المتل تيقولوه الناس
تيقوليك بلي الله خلق لبنادم فم واحد
وجوج د الودنين باش يسمع كتر ما يدوي
انا فهاد السنين كاملة
كنت بلا او بعشرة د الودنين
بلا بلا ما كتساليش. كنصيفط ودن للجهة البعيدة هاد نجيب بها لخبار
ونصيفطو ودن للجهة الدراري دمورس. مكنحركش عيني ها ودني صافي
الودن التالتة كتمشي للحلقة ديال القرآن. حفظت منو بزاف. الودن الرابعة لهيه. الخامسة هنا. وهي غادة
فمي مصورت والساروت مليوح في البحر
كان مع راسي شي صياد غادي يهبط لداك البحر شي نهار
وغادي يصيد شي حوتة ويديها للدار
جي مولات الدار تفتح ديك الحوتة او ما تلقاش الساروت
هادي ديال هاد السيد الخدام
قودمة داز فوق الخشبة
نرجعو لفمي لي توحشت نهضر بيه
نسمع صوته كيف داير
وخا كيجي عند يوسف مكندويش
حيت اه ما كيخلي فين نبلاصي شي كلمة. كاسيطة صافي
البلوك كدور فيه الهضرة بشوية. كتخلي واحد الصوت فشكال يتأنسطالا
اصلاح ديرو فشي لعيبة
وخا كتسد ودنيك ولا ينعس بنادم كيبقى داك الصوت كيتخرش ليك فالطبلة د الودن. الأحلام ديالي بدات كتصغار
لدرجة ما كرهتش الإنفرادي يلوحوني فيه. نعيش فيه غير نهار واحد. الصقيل. ما يكون لا صداع
لا شوفات حاقدين
ونجبد عليها بشي نعسة عالمية
كنحلم اه بشي تحمحيمة يا سلام
تكسل مزيان والدخاخن طالعة
سمع داك الصوت تيقول
وطلق السخون  كنحلم نتمشى فالشارع وخا ميكون عندي فين نمشي
المهم تسركل بلا ما نتسوق لتا لعبة
كنحلم بمي تجي تفيقني ونبقى نتمعكز عليها
ا خمسة الدقايق الوالدة ونوضو
وتمشي مسكينة توجد الفطور وتجي تعاود
تفيقني اودي نعاود ليكم على واحد الخبر عاجل هبط علينا بحال الصاعقة. فاش دازت ست شهور على راس العام
وصل الميساج للدراري د مورس
فيه باللي فالبلوك واحد وعشرين واحد من الخوت جاتو زيارة
جاو فاميلتو كاملين
بنادم تشوكا و
كيفاش هاد القضية؟
كلشي يسكت بدات الناس تتفكر داكشي لي نسات الصحة. هاد السنين كاملة
حياتهم ولات اه كتبدا بطواليط بسطيلة الوضو
وكتسالي بالمساوط والعسكر والتفرشيخ
تفكرو الناس بلي كاينا حياة خرا على برا
وهاديك هي الأصل
هادشي اللي واقع دابا هو
كيسرح بنادم بعقلو لوالديه الناس لي عزاز عليه
وكتبقى دور ليك بزاف د الأسئلة فراسك
فين غادا بنا هاد الدنيا هادي
واش غادي نشوفو حبابنا ولا غادي تخطفنا الموت قبل ؟
كاين جوج د الأزمنة هنا
الزمان ديال دابا
تقيل بزاف الدقيقة كدوز بحال الساعة
وكاين الزمان لي فات
ليام الشهور والعوام لي دازو
كيبان ليك سريع
ما كتحس حتى تتقول مع راسك وايلي. ضربت دابا خمس سنين في الحبس. اواه. دازت آآ سبعة عشر سنين
ما كتحسش بداكشي الفايت
كتفكر مع راسك
كتعرف بلي هاد الإحساس خارج من الروينة ديال لي كدوز عليك كل نهار
حيت قليل فاش كتجيك الفرصة تحسب ليام. ولا العوام
وهاد القضية بحال ايلا كنتي كتحسب الضربات اللي كتنزل عليك
غادي تمحن والى كنتي كتحسب ليام حتى هي غادي ترون ويقدر يطير ليك لفريخة بهاد القضية
دارت اه الهضرة بين الدراري د مورس مع البلوكات لاخرين. ولكن ما عرفوش كيفاش جات هاد الزيارة. واش داخلة فيها الوسيطة ولا شي رشوة
الخبار لي وصلات هي دخلو ليه الفاميلة شي حاجة معاهم حوايج فلوس ماكلة
والحبات مشى للزيارة ورجع للبلوك بلا ميأديه تا حد. من مور تلتيام خرجونا للساحة وبدا كيخطب علينا المدير د الحبس
بواحد الطريقة ما موالفاش ليه بدا كيدوي على انسانية والرحمة لي فيه
او بلي قلبو كيضرو فاش اه كيشوف ولاد بلادو فهاد الحالة
قالينا كل واحد غادي تجيه الزيارة
يقول الفاميلتو يقلبو على الفاميلة ديال الحباسة لاخرين
باش تكون فخبارهم الى بغاو يجيو
كانت هادي اول مرة كيخطب علينا وعينينا مفتوحين. وريوسنا مرفوعين
ما كتفهم والو
منين اودي ابطاط هاد الرحمة كاملة
شنو واقع المهم اليوم جات الزيارة لواحد السيد عندنا
سميتو با عبد الله لبس مزيان وخرج مور نص ساعة ورجع
عرقان وكيلهت بداو كيدخلو مع الدراري داكشي اللي جابو ليه فاميلتو. وتيباركو ليه. وهو يدور عند با الحسين
وقاليه كيلو ديال الدهب
با الحسين ما فهم والو قال ليه كيفاش ؟ با عبد الله قال ليه
الزيارة بكيلو ديال الدهب اللي بغى فاميلتو تزورو خص تحط كيلو ديال الدهب سولت مالين الدار قالوا لي الى بغا شي حد
الزيارة خص مو
تمشي عند مت المدير ديال الحبس
ودي معاها كيلو ديال الدهب
كتعطيه ليها وموت المدير كتعطيك ورقة ديال الزيارة
بدا ابا الحسين كيبرد الطرح
تا حاجة ما تسوى الزيارة ديال فاميلتك او الناس اللي عزاز عليك
هانية شفتيهم ما بقاوش مخلوعين عليك يلعن بو الدهب ولا الفلوس. المهم راك بصحتك وفاميلتك بخير
اما الفلوس كتمشي وتجي را بنادم هو كلشي
دخلات الماكلة لي جابو الفاميلة د با عبد الله. يلاه خواو الدراري تلاتة د الصنادق د الخيار
بلا ما نفكر مشيت جيت داك الخيار بديت كنشم فيه
الله على ريحة
الطبيعة الحياة غمضت عيني وكنشم حسيت اه بكل قنت في ديالي كيتبسم
عنداك يمشي دماغكم بعيد
مزال بزاف ميتعاود اخوتي
نهار السبت نكملو
تهلاو
