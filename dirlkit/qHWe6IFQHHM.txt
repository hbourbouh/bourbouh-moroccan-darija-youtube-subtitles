البلاصة بالضبط هي المدينة دا
المقاطعة د بريتيش كولومبيا فكندا
العام د الف وتسعمية وخمسة وتسعين
نهار ربعطاش اكتوبر مع الخمسة ونص د الصباح
دخلات هاد البنت للسبيطار وهي كتلاوح
قالت لها هاد السخفانة وكلها مطلية بالدمايات
بقاو عندها الفراملية شي هرسات في الراس
يقدرو يصيفطوها للقبر لا مزربوش عليها وبالاو بيها في الحين
السمية ديال البنت هي ميسي
مزال كتقرا غير فالليل يساوي يلاه عندها سطاشر عام
ما بين الحياة والموت دوات الفراملية على واحد صاحبتها اللي مازالة موضرة
ولا شي واحد اللي تعدى عليهم بجوجات
فهاد الوقيتة الام ديال ميسي مريحة في الدار مخلوعة على بنتها لي مزال ما جات
وكتإيماجيني فدماغها بزاف دسيناريوهات
الوالدين كيتعطلو ولادهم غير شوية كيبداو يتخايلوهم مخطوفين ولا
طارية لهم شي كارثة
ومن مور ثلاثة السوايع على الوقت لي كانت ميسي خصها دخل فيه للدار
جا من السبيطار لدار الأم كيأكد ليها اقوى سيناريو تقدر تكون تخايلاتو
قاليها الطبيب واش عندك بنت بالسمية ديال ميسي
تصور غير هاد السؤال بوحدو شنو يقدر يدير فحالة الام قبل ما تجاوب
قالت ليا اه شنو طاري
قاليها الطبيب خصك تجي دابا تكوني عندنا فالسبيطار
حيت بنتك فرشخ ليها شي حد راسها بالعصا
وراه حالتها في الخاطر
ميسي كانت كتغيب وكتفيق دوي على صاحبتها لي كانت معها وكتعاود تغيب
هاد عشيرتو اسميتو سميتها
وتاهي عمرها سطاشر عام
هاد الوقيتة لي ميسي كتقاوم باش تبقى في الحياة
الخوف على شنو جرا لصاحبتها بدا كيتزاد
لحد الساعة تا واحد ما عارف فين هي ولا شنو طاري ليها
في الصباح جوايه السبعة ونص كانت الشميشة شادة بلاصتها
هادشي لي خلا الضو دالنار يبين واحد الحاجة لي روعات للناس
شي صيادة فواحد الواد لقاو جتة ديال بنت عريانة ومليوحة فالما
طراو البوليس وقارنوا ما بين التصويرة ديال طانية وما بين هاد البنت
وهو يتكونفيرما عندهم بلا ضرات الشك بلي هي هادي
فحضرات الصحافة ولا مسرح الجريمة مطرطق بالبوليس
وسعوا من دشريط وبداو عاصرين على كل متر باش يلقاو شي دليل
المنظر دل الجثة كانت باينة بلي ماشي بالكسيدة غرقات تما
ولكن القضية فيها القتيلة وما كاين تا احتمال اخر من غيرو
البوليس لقاو اول دليل
ولي هو المني د القتال
تيبان بلي تعدى عليها جنسيا وخلاهالو تما
الحوايج ديال طانيا لقاوهم محطوطين فوق الشجر بواحد الشكل لي باغين
داكشي لي كيبين بلي القتال بحالها دار من هاد اللقطة اشهار
كان باغيهم يطيحو على مسرح الجريمة
ماشي تنوض خباهم ولا يحاول يحرقهم ويتهنى منهم
الفكرة لي تكونات عند البوليس ان هاد مول الفعلة باغي يشهر راسو وباغي الناس يدويو عليه ويعرفو شنو دار
الخبار شعلات في المدينة وبنادم تصدم
فهاد الوقيتة الشاهد الوحيد فالقضية
كانت كتقاوم باش تبقى في الحياة
حداها بوليسي شاد فإيدي مسجلة وكيتسناها غير فوقاش تفيق
اللحظة لي وعات فيها ميسي بدات كتعاود ليهم شنو جرا فديك الليلة
قالت ليهم بلي حضرات هي وعطانية واحد السواري كانوا قصارين فيها
جوايه طناش د الليل وصلهم واحد صاحبهم لقدام باب دار ميسي
ولكن مغتخلوش بداو كيتمشاو غادين عند واحد صاحبتهم دايرة فديك الليلة
شادين الطريق حتى خرج ليهم واحد خينا من بين الشجيرات
شدوهم بجوجات ودفعهم للقاز ومرضوك الشجيرات
هز عليهم عصا ديال البيزبول وقال ليهم يحيدو حوايجهم كاملين
هادشي كاملو بالسبان والتهديد باش مايخلي ليهم تا فرصة فين يفكرو يهربو
بدبطانيا هي اللولة كينزل عليها
وفهاد اللحظة دخل فالمود حتى نسى راسو وحط ديك العصا دالفيسبول فالجنب
ميسي بانت ليها هادي هي الفرصة لا بغات تقلب الكفة لجيهتهم
استغل هاد الغفلة ديال خونا على عصاتو وهي تهزها وضرباتو بها
ولكن بالخف دارو وتخارى معاها تا حيدها ليها
بحر الجزعارة بدا كيخبط فيها للراس والقناة اخرين فداتها حتى طفاها
صحابلي بلي قتلة ولكن ميسي عندها الزهر
غيبات سويعات موراها فاقت
لقات خونا زاد فحالو ودا معاه صاحبتو
هادي هي الرواية لي عاودات ميسي للبوليس في السبيطار
وفي الوقت اللي المجتمع كامل كان عارف المصير ديال صاحبتها طانية
ميسي ما كان فخبارها ما يتعاود وما قالوش ليها بلي صاحبتك توفت
ما ما بغاوش يصدموها ولا فديك الحالة ما بين الحياة والموت
ناضو البوليس جابو واحد الرسام باش يريح مع ميسي
ويقدر منها يطلع سكيتش يقربهم شوية على القتال
هادي هي الرسمة اللي خرجوا بها ديال هاد مول الصنطيحة هادا
واخا حالتها كانت صعيبة ومحال كاع تكون عاقلة على كمارت خونا
ولكن الطبيعة د القضية لي
خطيرة خلات لابد ما يقمرو البوليس على خطوة بحال هادي
الله وعسى يطلع منا شي خيط يتبعوه
السيمانة اللولة ولا الفريق د المحققين فيه كتر من تنين وعشرين
دارت جنازة لطانطانيا وكسبو فاميلتهم تعاطف ديال الناس لي تشوكات من هاد المصيبة لي نزلات على مدينتهم
فهاد النهار هدا ديال الدفين ميسي لي باقا شادة بلاصتها فالسبيطار
قالت ليها بلي صاحبتها را
طفات شمعتها فهاد الدنيا
كل يتخايل الخبار كيف غادا تهبط ليها فودنها كيف شي رعدة
فالنهار الخامس مور الكارثة اللي وقعات للبنات البوليس جاهم فالعشية
الصوت ديال الراجل قاليهم بلي
خلا عضة في الجثة ديال طانيا وقطع
هاد المعلومة صحاب التشريح ما كانوا جايبين ليها اخبار
فاش في ريفيا ولقاو بلي داكشي لي قال خونا صحيح
هنا عرفو بلي لي كان مور هو مول الفعلة
والا كيف غادي يدير شي واحد يعرف معلومة بهاد الدرجات السرية
البوليس تبعوا المصدر ديال
فاش مشاو ملقاو تا حد جنب الكابين ديال التيليفون. وصلوا معطلين وقلبوا فداك السيكتور
دارو المسح د البصمات من هنا التيليفون ولكن ما لقاو تا حاجة
في ليلة د هاد النهار عاود عيط ليهم خونا وقال ليهم
واش كيسحاب ليكم راني مكلخ غادي نخلي البصمات ديالي فالتيليفون ولا
هاد المرة اللي عيط منها ما قدروش يوصلو لها
ولكن مور عشرين دقيقة عاود صونا ليهم وقال ليهم
را غادي نجيب دورة فالنواحي نقلب على شي
ومن هنا نعطيكم فرصة باش طيحو عليا لا قدرتو
وانا ولى مقصر مع البوليس لعب هاد المشة والفار
ولا كيطلعها ليهم حاس براسو دماغ مكيتحدش
في عشرين من اكتوبر البوليس نشرو اول سكيتش ديالو في الجورنالات
بدات كدور حتى الهضرة بلي القتال كيعيط للبوليس كيهدد فيهم
وكيبقى يدور بالليل يقلب على شي ضاحية جديدة
هاكا كترو الإشاعات وبداو كيوصلو البلاغات بلي شافوه الناس فشي بلاصة
بدا كيترفع العدد ديال المحققين في القضية حتى وصل اكثر من ثمانين واحد
البوليس دارو ندوة صحفية وعلنو على الدليل القوي لي عندهم
واللي هو التسجيل فيه الصوت ديالو
بنادم بدا كيتمرعد فاش سمع لاول مرة الصوت ديال قتال فداك الشريط
كل واحد من الناس كيسمع للتسجيل وكيبدا يدور فراسو على شي صوت اللي كيشبه ليه
هاد الخطوة اللي دارو البوليس باش تعاونهم يلقاو داك خينا
كان عندها واحد التأثير سلبي على النصب
كلشي ولى خايف على ولادو وعلى راسو
تا حد ما بقى فلامان ما حد القتال مازال كيدور
كل واحد كيسول راسو جوج د الأسئلة
شنو هي الخطوة الماجية د القتال
شكون اللي غادي يكون الضحية الجديدة
البوليس وصاو الوالدين باش يردو البال لولادهم ويبعدوهم على الزناقي
زيد عليها قالوا للعيالات يتمشاو في ما تبقاش كل واحدة خارجة بوحدها
دخل للشهر د نوفمبر والمحققين مازال تالفين ما عندهم تا خيط صحيح يقدروا يتبعوه
خدامين بالليل وبالنهار باش يحميو من المجال اللي مازال تا حد ما عارفها شكون هي
من نهار لي نشرو البوليس داك الشريط لي فيه الصوت د القتال وما بقى عاود عيط ليهم
فهاد الوقيتة ميسي بدات كتعافى وخرجات من السبيطار
صيفطو ليها البوليس رسام اخر باش يخدم معاها على رسمة يكونو فيها تفاصيل كتر
فلخر طلعو بعادي ونشروها
بداو المئات د المكالمات كيدخلو
كلها كيجود عليك بخبار ماكاتبقى تعرف شنو الصحة وشنو الغالط
اينا بيست غادي تباع وشنو تقدم ولا شنو توخر
ولكن ميمكنش تهز الراية البيضا مادام الريسك طالع وتقدر طيح الروح فأي لحظة
البوليس ضيقو البحث ديالهم على واحد خينا لي بلغوه عليه ثلاثة د الناس. زيد عليهم واحد الفيكتيم ديال الاغتصاب قالت ليهم بلي هاد خينا كيشبه للصوت لي تعدب
عليها المحققين حسو بلي صافي هدا هو مسخوط الوالدين لي مبرزط ليهم الكافور را
شدوه وخداو ليه ديالو وخلاوه عندهم حتى يبان واش غادي يفاليدي ليهم الشغل ولا لا
شهرين اللي دوز عند البوليس
فلخر طلقوه فاش بانو النتائج
طلع ماشي هو غير خورو فاش شدوه
البوليس وحلو داك القتال مبقاش عيط
دخل العام د الف وتسعمية وستة وتسعين ما كاين تا جديد في القضية
ناضو المحققين دارو واحد اللعيبة جديدة باش يخرجو القتال من رونضتو
نشرو واحد التقرير كاذب فجورنالات
تيبانلي واحد العالم د النفس قاليهم بلي هاد القتال غبر حيتاش خواف
عندو عقدة دالنقص وما باقيش غادي البوليس
هادشي كاملو غير باش يبروفوكي ويخرج راسو من الغار لي فيه
وصدقات ليهم نهار سبعطاش فبراير القتال دار واحد اللقطة اللي
ما عمري شفت شي واحد داره من قبل
عيط لواحد البرنامج د المسابقات دايز في الراديو وجاوبو
قاليه القتال طل على الطوموبيل دالراديو فالباركينغ را خليت فوقاه شي حاجة
قطع خلا ما فاهم والو
قال مع راسو يمكن غا شي حد دخل فالطونوبيل وزاد فحالو
خرج باش يشوف شنو واقع كتبان ليه شي حاجة كبيرة محطوطة فوق الكابو ديال الطونوبيل
واش قرب لقا
الشاهد ديال القبر
وماشي ديال اي قبر
ولكن ديال اللي قتل
قبر ديال طانية سميت
باش تقتل بنادم وتبعو تا للروضة طير ليه الشاهد ولا تكرفص ليه على القبر
شنو بقا مازال ما يدار
جبتو من الحفرة وتنزل عليه ولا شنو
هاد اللقطة مغادي ندير فيها لا فرانات لا
غادي نطلقها كيفما جات
خونا مريض في كرو
ما لقيت تا شي تعبير اخر من غير هادا
مور دقايق قليلة حضروا البوليس والصحافة على الراديو
تا واحد ما متيق بلي داك خينا قدر يدير شي حاجة فحال هاكا
واش لهاد الدرجة السيد هارب ليه
البوليس لقاو شي كتابة فوق داك الشهادة
يهدد فيها القتال الحياة د ميسي لي كان عندها الزهر ونجات من الموت
تقدرو تخايلو هاد الكارطة لي لعبها القتال فوق الطابلة شنو غادير في السكان د المدينة
السيد كيتمرقل على البوليس
جبدوه ولقاوه وهاد المرة غادا ترشق ليه مزيان
حيت كلشي ولى كيهدر عليه الصحافة الإعلام
ديالو غادي يبقى يتنفخ تا يقلع به كيف شي
مور يومين على ديك اللقطة اللي دار للشاهد عيط ليهم فالتيليفون
قاليهم واش عجبكم الكادو لي خليت ليكم
مشاو عاود منين عيط ولكن ديما واصلين معطلين
مر يومين اخرة القتال طلع النيفو
هاد المرة قصد واحد الدور عشوائيا
هرس ليها الزاج دالشرجم
ولصق فيها رسالة للبوليس وغبر مبقاش بان
هاد الوريقة لي خلا ليهم كاتب فيها بلي دار جرايم اخرين من غير هاديك لي خدامين عليها البوليس
وصف ليهم الاغتصابات ديالو بتفاصيل لي كيعرفوها غير البوليس فشي ضواسا
هادشي اللي خلاهم يتأكدو بلي دوك الاعترافات اللي جاو فالورقة راه بصح ماشي غير طالقها عليهم
المحققين داو ديك الرسالة للخبير الجنائي باش يشوف الى قدر يطلع منها شي حاجة
ما لقى والو في الورقة
ولكن فاش جا يشوف السكوتش اللي كان ملصقا بيه هداك خينا فالشرجم
بقا في الجنب ديالها واحد البصمة واضحة مزيانة
ولا عند البوليس دابا ثلاثة د الأدلة على القتالة
طلع الضو والبصمة لي لقاو في السكوتش
قلبو فطاطا ديالهم على ديك البصمة ملقاو تا لعبة
الأدلة موجودة ولكن تا حد ما عارف شكون هاد خينا
الناس طلع ليهم هادشي فالراس
شهور كاع دوز ومزال البوليس كيدورو فبلاصتهم
بقات عندهم ورقة وحدة لي يقدرو يلعبو
هي الصوت ديال القتال
شدو واحد من دوك التسجيلات ديالو وقادو ليه باش ميبقاش مشوش
فاش ولى واضح نشروه للناس وسهلوا لهم باش كلشي يقدر يوصل ليه
فلخر ديال لواحد السيدة سمعات داك التسجيل
وجاها الصوت فيه نبرات شي حد موالفا عليه
كيشبه بزاف للصوت د ولدها
عيطات لولادها لاخرين وقالت ليهم يسمعوا
تاهوما كانت عندهم نفس الملاحظة
هما يعيطو للبوليس
باش تنوض ام وتبلغ على ولدها راه ماشي شي حاجة ساهلة
ولكن دارت هاد الخطوة اللي قليل فالناس اللي يقدر يديرها
فديك الوقيتة كانت هادي فالعمر ديالو واحد وتلاتين عام
مزوج عندو جوج دراري وكيخدم فواحد المطبعة
واخا وجهو لا قارنتيه مع الرسمة كيبان لك لا علاقة
ولكن المحققين ما سمحوش فهاد
عصرو عليه من بعيد حتى دخل لدارو وصوناو ليه فلبابا
نحل عليهم وقالوا ليه راه شي حد اتصل بنا وقال لينا بلي كاين شبه بينك وبين الرسمة د القتال
ما قالوش ليه مو بطبيعة الحال والبلان ديال الصوت
ليكون بريء ما داير والو ويشعلو بيناتهم الصداع فابور
المحققين طلبوا من تيري باش يمشي معهم يدير ديال
والاختبار الكدوب وياخدو البصمات ديالو
ولكن رفض قاليهم ما داير والو ومغاديش نمشي معاكم
خلاوها على راحتو وزادو فحالهم حيت ما عندهم عليه تا حاجة باش يديوه
الغد ليه تيري دوا مع المحامي ديالو
ووافق باش يمشي يعطيهم البصمات
ولكن نرفض باش يدير ديال
دخل للكوميسارية واثق من راسو بلي غادي يعطيهم البصمات ديالو وغادي يخرج فحالو
خداوهم ليه وخلاوه كيتسنى بينما قارنو بينهم وبين البصمة د القتال اللي عندهم
الطبيب الشرعي فهاد اللحظة دار خدمتو
لقى البصمة د القتال مطابقة للبصمة ديال تيري درايفر
معرفتش شنو جابو برجليه تا للكوميسارية
خونا كان تايق فراسو بلي ما خلا تا بصمة موراه
واللي لعب دور كبير فهاد الزلقة اللي زلق خونا
حنا البوليس نهار لقاو البصمة في السكوتش معلنوش عليها في
تا حد ما كان عارفها
الطبيب الشرعي عيط على واحد من المحققين اللي كانوا في البيرو مع تيري
بلي البصمة طلعات ديال هاد ميخي لي جابو
فلبلاصة شدو وتفرقعات لخبار
المعارف ديالو وتاحد ما متيق
كلشي كيقولها فيه زوينة
ديك اللعبة ديال شي ولد دربكم تيبان ليك داخل سوق راسو تا كيلقاوه داير شي مصيبة
نهار كيسولوك عليك غتقول ليهم ما ديال واش هادي تيبان درويش
على اساس انهار غادي يقتل زعما غادي يجي يدق عليه كيقولك راني
يا الله ولا ما نعرف
الحاصول في سبتمبر من عام د الف وتسعمية وستة وتسعين
بدات المحاكمة ديال تيري
الأدلة لي كتغرقو هي هادي
اللول البصمة اللي كاينة فالسكوتش
تاني العضة اللي خلاها فديك الجثة وجات مطابقة للعضة ديالو
والثالث ديالو اللي لقاوه فالعضة اللي كان فطانيا
باش نرجعو للكاسيطة د الفيديو لي مصورة فيها الجنازة ديال طانية
بان ليهم تيري وسط الناس اللي كانوا حاضرين تما
وقبل ما تسالي المحاكمة كان ضروري خصهم يجيبو الشهادة الوحيدة في القضية
ميسي تواجهات معاه
باش سولها القاضي واش كيبان ليك الراجل لي هجم عليك ديك الليلة في القاعة
وهي تنعت بصباعها لجهة
يعني فهاد اللحظة كيضحك بحالا المحاكمة ديال شي حد اخر من غيرو
السيد كاع ما فهاد العالم
نهار سبعطاش اكتوبر الف وتسعمية وستة وتسعين
حكم القاضي على تعريب المؤبد
القتيلة ديال طانيا ومحاولة القتيلة في الحق د ميسي
بنادم كيتغر وكيولي باغي يدير فيها دماغ
كيسعى الشهرة الضواو ويتحط تحت البروجكتورات باش يبان وخا بالقتيلة
مصغر يقدر يقرب ليكم
كيف لي كيسعى بالفضيحة فوقيتنا
هدا الانستغرام ديالي لي بغى
وهدا ما كان اخوتي
تهلاو
