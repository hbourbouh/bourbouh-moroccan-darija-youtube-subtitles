فالبارتي الفايتة خليناها فاش رجع خونا حمد من الخدمة
ولقا مراتو مع راس الفلفة راسو
قبل ما نبدا بغيت نجاوب على واحد السؤال لي يقدر يكون تيطيح في الراس ديال بزاف د الناس
كيفاش كيدير شي حد غبر مثلا تلت شهور
ومراتو بدلات الدار
وفاش كيرجع كيلقاها
الوقت اللي ما كان لا تيليفونات لا والو
ساهلة فداك الوقت ولاد البلاد كانوا كيعرفو بعضياتهم
وكل واحد عارف شكون يقصد باش يسولو على فاميلتو فين زادت
صحاب الحال موجودين ها قصد العوينة وتشرب ودوش كاع الى بغيتي
كاين طريقة خرا هي ان الفاميلة لي غتحول
كتوصي شي حد من الجيران ايلا جا فلان قول ليه را حنا في البلاصة الفلان فلانية
هادشي اللي بغيت نوضح
ندوزو ديال اليوم
مشينا مع الدخلة د خونا حمد للدار
كيلقى سكينة مراتو مع عبد العالي في الفراش
شنو كيبان لك غادي يدير
يقتلو ولا يقتلوهم بجوج
يطبق تما ويعيط للبوليس
ولا يدير لهم الشوهة يجمعها لهم الجيران
ديالو على تا وحدة من هاد الاختيارات لي ذكرت
خونا مبرد بدا كيطلب فسكينة باش تخلي داك خينا وترجع ليه
ما قدر يدير والو فديك المدة كاملة ديال العطلة لي خدا
شي جوج د السيمانات
الجيران هنا بداو كيردو البال
وايلي الى كان عبد العالي راجل سكينة
شكون هاد خينا لي جا دابا
هنا عقوب اللي نايضة بيناتهم
زيد على شي داخل شي خارج
وهادشي كان ضروري غادي يوصل للنهاية وحدة
ولي عيا يجريو عليهم الجيران من هاد الحومة
كيفما كيوقع ليهم ديما
وشوية بشوية كيجمعو وكيستافدو من كل مرة كيطرا ليهم هاد البلان
هاد المرة قررو ياخدو دار
تكون قريبة من الكارثي اللي فيه التقحبين قانوني
حيتاش البوليس كيكونو مغمضين عينيهم على دوك النواحي
زيد عليها الناس اللي ساكنين تما موالفين على ديور من هاد الشكل
ممسوقينش ومتعايشين مع الوضعية
وبلا منساو نقطة مهمة
واللي هي ان الحومة محركة
القهاوي عامرين البيران ما كيخواوش المحالات او الحوانت ممشيين
تقحبينا هاز الاقتصاد ديال البلاد
كلشي مصور طرف ديال الخبز
ودار شغلو ورايا وسكينة بداو كيقلبو فدار فهاد النواحي
ولكن حتى حد ما كراه ليهم
حيت خبارهم ما خلات حتى قنت
شافو واحد الدار قريبة لواحد الحومة خرا
دوزو فيها شي تمن شهور هاكاك
حركة ميتة عندهم
السوق طايح والسلعة اللي خدامين بها ناقصة
حتى للنهار لي دبرات ريا فواحد السيدة سميتها عادلة
هاد خيتي فاش دخلات معاهم للفرقة طلعات البارا
هزات بالدار الكلية لي جا كتلقى ضارب الطريق على قبل عادلة
هي البياسة المخيرة عندهم تما
ولكن هادشي مغاديش يطول
حيت واحد مول القهيوة قرا ليهم على الدار
وبدا كيجري ليهم على الكليان لي تما حتى طايح ليهم السوق
عصى بالله فوقما كيوقع شي مشكل من هاد النوع
كيدور الساتيليت لجهة سكينة
بلي العلاقة ديالها مع عبد العالي
هي لي كتخربق ليهم الشغل فكل مرة
شنو غادي يدير هاد ولد اللذين
ناض مشى المينو
تلاقى بشي صحابو ريح معاهم
كيعاود ليهم على شنو جاري
انا راجل شريف وكدا
واش يرضاكم ولد بلادكم تمسح كرامتو مع لرض
قالوا ليه ياك لباس اه اش كاين اخونا
قال لهم هاديك خت مرتي راه خارجة الطريق وهاشنو كدير. عاود ليهم فعايلهم
قاليه اشنو بغيتي
قتلوها  خوتنا عل القرص تاهوما
قاليهم لا ما تقتلوها ما والو
الرجل لي كيجي عندها سميتو عبد العالي
كل مرة داخل خارج عليها
دويت معاها شحال من مرة ولكن مبغاش يحشم مني
قالوا ليه صافي
تهنا ونعس على جنب الراحة حنا غادي نتكلفو
ناضو خوتنا دارو عصابة ولاو كيتلقاو العبد العالي
ما مرة ما جوج
كيشقمو فشي حومة خاوية
كيفرشخو ليه عظامو مزيان
كيقتلوه عصا وكيعلقو
سكينة وبدا كيدخل لها هادشي الشك
فاش كل مرة السيد جايني مضروب لحمه وزرق
وهي تشك فحسب الله
حيت ديما لي عندك معاه العداوة كتحطو فالراس د الليستة نهار كتبغي تعصر دماغك فشي مشكل بحال هدا
ناضت سكينة قالت لعبد العالي ما باقيش تجي للدار
غبر شي يامات
وخليني انا غادي نفضي هاد الشغل
سكينة خلات حتى سلت واحد الكليان للدار
دخل للبيت مع واحد خيتي
ويا تعفط عفطة واحدة ديريكت للكوميسارية
شتي على فاميلة كيدايرة
بحال الى مقصرين الشطرنج كل واحد كيدير اللي مسلكها باش يفرع لاخر بطريقتو
الحاصول سكينة علمات البوليس لي بدورهم معطلوش ديك الدار
مشاو جمعوا داك الزمر لي فيها كامل
وحسب الله طلع معاها القالب لتاني مرة
البوليس فهاد القضية محكروش
كيطردو دوك الناس من تما وصافي. ما كاين لا حبس لا والو
هنا اضطر حسب الله يمشي يجرب حظو فالخدمة معنقها الزو
وتبع حمد وعبد العالي لي تاهوما مشاو
وخلاو را هي وسكينة بلا راجل فالدار
كلشي خوا عليهم
ارا لنا دابا فاش غادي يفكرو
السؤال ديال شنو غادي يديرو راه باين
حرفتوهم يحلو دار القحاب فين ما مشاو
ولكن كيبقى الاختيار ديال البلاصة
هو لي كيلعب بدور كبير
غادي يتبتو ولا غادي يزربو عليهم ناس د الحومة
تجربة كتعاون وداكشي علاش هاد المرة جابوها فالتسعين
خداو دار حدا الكامب
معسكر ديال النكالزة
لي كيجمعو فيه المصريين لي غادي يسيفطهم يخدمو على برا
الاختيار ديالهم لهاد لكوان كان استراتيجي
حيت العدد ديال الرجال
اللي كانوا كيجيو للمعسكر كيتقدر بالالاف
عطا الله الكليان لي باغي ينفس على راسو ويزهى ليه شوية
شهور قليلة لي كان خاصهم باش دير هاد الدار بوم وتشهر. كلشي ولى كيعرفها وولات على طرف اللسان د الناس ديال السكندرية
بداو كيرجعو الرجال اللي مع ريا وسكينة
رجع حصى بالله
وعبد العالي وعرابي الفيدور
تشكيلة كملات وعاود ولاو كيف كانوا
ولكن فاش رجعوا لقاو ريا وسكينة
دايرين واحد ديال ما عمرهم داروه من قبل
باش جاو يكريو هنا فاللول
ريا وسكينة كانوا عارفين بلي مكاين حتى راجل معهم
كلشي كان ديك الساعة مسافر مع النقازة
شنو دارو رشاو للكارديان اللي مسؤول على الأمن تما
فداك الزمان البوليس كانوا تيعينو شي واحد فشي بلاصة
كيكون حاضيها من الشفارة والصداعات والروينة لي كتطرا
رياء سكينة كان هو كيتكفلو بالماكلة والشراب دلكارديان
زيد على كماعتو والزهو ديالو الحمر فشي وحدة من بنات الدار
وبهاد القالب كتكون حميتي راسك من الجيران
والكليان والبوليس فنفس الوقت
مكاين لي يقرب ليك
زيد عليها واحد كبير عند هاد الكارديان
انه الى كان البوليس دايرين شي حملة
لخبار غتوصل للدار وغادي يتصرفو قبل ما يحطو رجليهم تما
الرجال ملي رجعوا لقاو غادي مفرقع
لدرجة ان البنات لي كانوا خدامين
وصلوا واحد الوقت لتنين وعشرين وحدة
حسب الله ما عجبوش الحال واخا ستر فداخل
حيت قيمتو وسط ولاد بلادو وطاحت
كلشي عارف الدار ديالمن وشكون اللي مسيرها
قاع داك الفوحان ديالو وعياقتو على الخاوي تضربو ليه فالزيرو
الناس كاملة عرفات بلي خونا ومراتو
خدامين فتقواديت عيا ما يخبي فيها ولكن فلخر تفرش
حسب الله بدا كيشعل العوافي بين سكينة وخونا احمد
اللي رجع تا هو من الخدمة
كيحك ليه على الدبرة
كيقول ليه نتا ماشي راجل
كيفاش مراتك مع واحد ونتا ملبدها مكدوي مكتحرك ساكنة
شنو دارت سكينة
شدات داك خونا احمد قالت ليه شوف
عطيني التيساع واحد الوقيتة
طلقني وخليني نفكر
لا رشقات لي نرجعك را ديك الساعة غادي نرجعك
خونا احمد قتانع بهاد المنقوح وطلقها
على اساس يعطيها وقيتة تقدر تفكر فيه وتعاود ترجعو
ولكن كانت هادي احسن صابونة عفط عليها خونا وزاد فحالو
ما جاتش فين تكمل العدة ديال الطلاق
حتى جات مت سكينة عندها وقالت ليها
شوفي ابنتي را جا عندي حسب الله او قاليه نقوليك شي هدرة
يا اما تزوجي بعبد العالي والصلاة على النبي
يا اما غادي يجيب ليكم البوليس نتي وياه وتوليو شد لي نقطع ليك
هاد الإنذار فاش وصل لعبد العالي قرر يتزوج بسكينة في نفس النهار
مشاو عند العدول وتكاتبو
ودارو واحد الخطوة للقدام
وهي فصلوا ما بين الخدمة
والدار اللي غادي يسكنو فيها
هنا فين كراو في الدار ديال الحاج عبد السلام
اللي دوينا عليها في اللولة
ايلا عقلتو سكينة وعبد العالي كراو في الحومة ديال ماكوريس
عصى بالله ورايا بدورهم كراو فواحد الحومة قريبة عليهم
وهاكا ولاو كيمشيو بالنهار يسيرو دار القحاب
وفي السوايع معطلة د الليل كلها كيرجع يبات في السكنى ديالو
سكينة شافت فهاد الكوان اللي كتسكن فيه واحد المحل صغير مقابل مع الدار
كراتو ودارت فيه قهيوة صغيرة
ولات قليل فاش كتمشي لدار القحاب تسيرها
دازت ربع شهور على الزواج ديالها
وهنا وقع واحد البلان لي مكانش عوال عليه عبد العالي
كان خدام في المعمل ديال القطن ما عليه ما بيه
حتى جا عندو واحد خينا قاليه
تكلم را شي حد كيسول عليك على برا
فاش مشى لقاه خوه
هاد خوك غيسكن تا هو فسكندرية
قاليها راه الوالدة جات من البلاد وباغا تشوفك
عبد العالي بحال الا شديتي وصرفقتي بهاد الخبار
ما فهم والو
عشر سنين هادي ما شاف مو
من نهار طلعو للسكندرية بقا كيصيفط ليها بريات مرة مرة مع شي رزيق لا دبر فيه
ما فاهمش شنو اللي غادي يخلي مو تضرب الطريق
باش تجي تشوفو مورا عشر سنين
واش غير هادشي لي جايبها ولا
ساقط الخبار لولدات تزوج بواحد خيتي خارجة الطريق
راسو مارساش من التفكير
رجع فحالو للدار باش يجمع حوايجو ويمشي عند مو
سكينة قالت له شنو كدير? فين غادي بالحوايج
قاليها راه الوالدة جات من البلاد وراها مريحة عند خويا
غنمشي ندوز معاهم شي يامات بينما مشات ونرجع
سكينة متسرطاتش ليها
قالت ليه امك لا جات راه
القليلة غضرب هنا تلت شهور ولا ربعة
شنو كتخور ؟ ريح لرض
قول لمك تجي هنا وانا نهزها فوق راسي
نتهلى فيها مزيان
ما يقلع السرعة بغسيل نديها تزور الأولياء والصالحين لي في اسكندرية كاملين
ونساليها فينما بغات المزارات البازارات السواق
ولكن باش تقوليه تهز حوايجك وتزيد خلفة
راه ما نقبلهاش
مال هاد الدار مافيهاش مرا
مالي انا ماشي مراتك
علاش انت لي تمشي
علاش هي لي ماتجيش
عبد العالي وحلوحلة خايبة
اصلا الشخصية ديالو ضعيفة قدام سكينة
وضعيفة كتر حتى قدام مو
قال لها را ما عندي كيف ندير نديك ولا نجيبها هنا
را ما فراسهاش بلي راني تزوجت
خليني ندير واحد البلان مخدوم
انمشي نريح مع مي يومين
سرحت الطريق موراها نجيبك ونقدمك ليها كمراتي
سكينة ما خلاتوش يفوت العتبة ديال الدار
حتى يحلف ليها بلي مور يومين غادي يجي يديها يعرفها على مو
داكشي اللي دار خونا
ما خرج حتى ادى القسم
شخص مشى للدار عند مو مع
الدخلة سولات وشنو هاد الحوايج وشكون اللي كيغسلهم ليك
قاليها شريكتي فالقهوة
سميتها سكينة قالت ليه وهاد الشركة باش من حقها تغسل ليك حوايجك
شكون لي كيوجد ليك الماكلة
هاد مو طلعات مقودة فلونكيط كتجيب ليه شي اسئلة محنزرين
اتقلقي الخلا عبد العالي شك بلي مو يمكن عايقة باشنو طاري
ولكن ما جاتوش فاص
فبدا غير كيبرد الطرح وصافي
قاليها ارا شي نهار غادي نجيبها ليك وتعرفي عليها
هاد الوقت سكينة نفسيتها كانت محطمة
ما حملاتش الفلاش اللي وقع لها مع عبد العالي
او حسات براسها بحال الا نقص منها
ولات عاطيها غير للسكرا
واحد النهار كانت فدار القحاب سكرانة جا العطش
ويطلع الثاني كتشرب من القلة
حالا الشرجم وكطل
تيبان ليها واحد بنادم حاطيها من لتحت
بدات كتعاير فيه
ورد عليها وهي تدفق عليه ديك القلة اللي فيها الما وسرسطاتو
ناض الصداع وكان خونا قاصد باب الدار باش يدخل
ولكن طل من الشرجم داك الكارديان
وواحد الفيديو سميتو الشرنوبي خدام معاهم فالدار
داك خونا شاف الميزان ديال القوة ما مايلش لجيهتو وهو يبدل ساعة بخرى
لي يخاف النجا
وهادشي اللي دار
ولكن بقا هازها فقلبو
شنو دار ناض الغد ليه جمع تلاتة د الرجال وقصد دار القحاب
وختار وقيتة ميكونش فيها الكارديان ولا داك الشرنوبي الفيدور
مشى مع الظهر
وكان كيسحاب ليه بلي
فهاد الوقيتة تاحد مغادي يكون باش يحمي الدار
را هي وسكينة وحسب الله كانوا كيتغداو في الثاني
دخلو دوك خوتنا من مورما فرقعو الباب ديال الدار
وبداو طالعين مع الدروج
ومن زهرةهم المخري
كان داك الشرنوبي في الدار
خلاهم تا دخلوا
وهو يسد الباب باش تا شي حد ما يهرب
بقى منو ليهم
زيد عليه المعاونات سكينة ورية وحسب الله
قدرو يطاكيو الدق ديال ربعة ديال الرجالة
وتسالات المطايفة بعين مفرقعة لداك خونا اللي جاب دوك تلاتة د الرجال
جاو البوليس داو الحزاق كامل
وحكموا على داك الشرنوبي بتلت سنين ديال الحبس
مع الاعمال الشاقة
على قبل ديك العين لي طاير لخونا
تا هو ما تشكى ما والو
تحمل المسؤولية كاملة على هادشي اللي طرا
وما قدم معاه تا واحد
مع خرجات سكينة من الكوميسارية مع ختها وراجل ختها
بقات قدامها عبد العالي
شنو كاين اش جابك انا
قاليها يلاه نديك لدار خويا باش تشوفك مي
سكينة وجدات لبسات وتفركسات
وهوما يشدو الطريق
غادين وكيوصيها عبد العالي باش تكون ثابتة وتصبر
وتيشرح ليها شنو دار بينو وبين مو
راك نتي شريكتي في القهوة وكدا
هادي غير نسايسو معاها بينما مشات را مغتبقاش بزاف
نتي عارفة الزواج راه خصو الوالدين يباركو وكدا
المهم بقا كيعمر فيها مزيان
هي كتسمع ولكن
نفسيا خارية عليها الوقت
يلاه خارجة من الكوميسارية
واحد عينو طاهرة
واحد مضروب بتلت سنين
البوليس جراو عليهم من ديك الدار لي كانت محركة لهم صريفة مزيانة. وروينة كحلة
ملي وصلوا لدار خوه عبد العالي دخلوا ليها
كان تيصحاب ليهم بلي غير الام لي كتسنى
ولكن لقاو قدامهم لجنة ديال المتيحان
فيها مت عبد العالي وباه
عمو ومراتو زيد عليهم خوه ومراتو
جايين يدوزو لسكينة
خصات ختنا بلي جات للمصيدة برجليها
كلشي حاضيها وكيسكانيو فيها من راسها تا لرجليها
بلان مقودة صعيب تحط فشي موقف بحال هدا
ناس فيه مخرجة عينيها وكطلع وتهبط فيك
ها اللي مخدم الزوم ها اللي كيقشر فيك
اللي كيضحك ليك
ديك الضحكة الصفرا
جو مخربق ديال بصح
ما بلانش فخوتنا تعشاو مجموعين
شربوه كويس دا اتاي
كلشي حاضي ديك ختنا ما كيزقلو والو
وصلات ديك العشرة شكرتهم سكينة وبدات كتسلم عليهم باش تمشي فحالها
تا حد ما قاليها ريحي ولا باتي
الشي اللي فرطوا فيه حيت كان من التقاليد
انك تضايف بنادم وما تخليهش يمشي
ولكن معقلوش عليها
سكينة حسات بلي سقطات في الامتحان
اخر واحد مد ليها ايديه باش يسلم عليها عند الباب
كان هو عبد العالي
ولكن مسلماتش عليه
قالت ليا بواحد الصوت قاسح اه
لا نتا غتمشي معايا
عبد العالي تشوكا
تخرجات على اللي متافقين عليه
بدا كيهمس ليها فودنيها تيفكرها فداكشي لي تافقو عليه
او بلي عارفينها غير شركة في القهوة ماشي كتر
عودة جاوباتو بنفس النبرة
عبد العالي نتا غتمشي معايا
هنا شكون اللي غادي يدخل على الخط
مت عبد العالي
قالت ليها غيمشي معاك بصفتو شنو
سكينة ما شافتش فيها
شافت فخو عبد العالي الصغير وقالت ليه
اجي معايا على برا ونقول ليك باينا صفة غادي يمشي معايا
الام قالت ليها داكشي لي غادي تقولي ليه على برا غادي نعرفو
غير ارا ما عندك هنا نيت او دابا
شنو كتسنى من سكينة
غدير فهاد الحالة
ضربها بسلتة هادي هي اسهل حاجة تقدر دير
ولكن هي اختارت الصعيبة
ليدجيهم من لخر
قالت ليهم ايوا ملي ماكاين تا حاجة غادا تخبى
فخاصكم كاملين تعرفوا
ان هذا راجلي
وانا مراتو على سنة الله ورسولو
هادشي لي قالت كان مفروض انه غادي يصدم فاميلة عبد العالي
ولكن ماشي هادشي لي وقع
باينة من هاد الباردة بلي كلهم كانت واصلاهم الخبار دهاد الزواج
لم لقاتها فرصة باش تفرقع على سكينة
نتي هي لي لصقتي لي ولدي ودخلتي للسكة د الحرام
خرجتي ليه على حياتو وعلى مستقبالو
نتي اللي خليتيه تلت سنين هادي ما كيصيفط لي تا برا ما كيصيفط لي لا فلوس لا والو
خويتي ليه الجيوب ما خليتي عندو والو
سر سبعة ليستا ديال الكلاشات
ما خلات فيها اللي ينسات
ولكن شنو كتعرفو على سكينة
لسانها سليط كيفرفر
وفبحال هاد المواقف
والله لا سكتات بالرب
ما كتخليش من حقها
ويا تقلع تقليعة مقودة فتخسار الهضرة
جمعات فداك السبان الفوكابولار ديال المعيار كامل
كون دارت شي
كون طيحات ليصان العرب ديال بنو منضور من فوق العرش
حاجة عادية كابرة فالزنقة وموالفا بها
بقات كتعطيها للودنين
ناضت شلاضة بين العيالات
وعبد العالي الوسط كيحاول يبرد الطرح
الرجال ديال الفاميلة مريحين
قادين على صداع العيالات
الرجال معندهومش مع الهضرة بزاف كلمة جوج كتنوض المجارة
سكينة قلباتهم بداك المعيار
لي كيفيزي تحت السمطة وكيضرب
دوك خياتي سبان ومكلمن
ما عندهمش يقدروا يواجهوا به وحدة عندها المعلقات وتختار الهضرة
خرجات سكينة رابحة من هاد شلاضة
فعبد العالي على برا
واخر كلمة سمعتها من ديك الأم
هي فاش قالت لعبد العالي ايلا ما طلقتيش هاد خيتي اليوم قبل من غدا
مالها ولدي ولا نعرفك تا ليوم الدين. ديك اللعبة ديال السخطة والرضى
خرج عبد العالي وسكينة غاديين ساكتين
كانت هذه ليلة العيد
بدا كيعاتبها على داكشي لي دارت وقاليها سيري للدار
وانا غادي نرجع عند مي
مكالميها والغد رجعي باركي ليها العيد وطلبي منها السماحة على داكشي لي جرى
سكينة تفرقعات ليه فوجهو
قالت ليه رجليه برجلك للدار
بداو كيتخاراو ولاخر مبغاش
سكينة بانت ليها الكوميسارية وهي دخل ليها
باياش دخلات تبلغ ما نعرف
وحدة منوضة مع راجلها شنو
كاين الكلاب قاليهم الكوميسار سيرو تصالحو وباتو مع بعضياتكم
لما سلكاتكمش الغد طالقو عند العدول
عبد العالي صدق بايت مع سكينة
لي خدات هاد المنباتة بحال شي بيت ماركاتو على مو والفاميلا كاملة
ها هو ما رجعش عندك وبات معايا
واليوم عيد من الفوق
ولكن هادشي مقدهاش
ويا طلب الطلاق
حيت مرضاتش تبقى تسنى فيه واش غادي يطلقها ولا يخليها
وهي تاخد باش تسوسو
مشاو عند العدول
وتقود الطلاق او رجع عبد العالي لعند مو فرحان برضاها
ولكن مجاتش فين دوز تلاتة د السيمانات
حتى نرجعو لبعضياتهم
بلا ورقة بلا جوج
اصلا هوما مدة وهوما عايشين بحال هاكا
عتزوجو بداو المشاكل
عبد العالي بدا كيسلت على مو من الدار وكيرجع في الليل يبات
تا مشات مول البلاد
وبدا كيتحرر شوية بشوية من دار خوه
حتى ما بقاش كيمشي ليها بالمرة ورجع كيعيش مع سكينة
نرجعو الأبدي لي ديما خدامين عليه
ديك دار القحاب لي كانت في المعسكر
جراو عليهم بسباب داك خينا لي تفركعات له يعينو
وباش نديرو كروة في
هاد العام كان هو الف وتسعمية وتسعطاش
كل مرة كيجريو عليهم من شي بلاصة
كيجربو شي حاجة جديدة
كيحاولو يبدلو باش خدامين
هاد المرة را هي كرهت بيوت مشتتين فبزاف ديال الحومات
باش حتى الا جات الحملة ديال البوليس فواحد
راه لاخرين غادي يبقاو خدامين
وهنا فاش كيتماني فيها الشيطان ديال ريا
كانت دكية فكيفاش كتلعب ورقة فهاد
رجعت تصالحات مع سكينة
ودخلاتها معاها فواحد مقود
هوما مكلفين بدار القحاب
وحدة او من واحد خينا داير بيتة ديال صحاب الحشيش
كاين مول الشراب
هنا كمل التالوت المقدس
القحاب والحشيش والشراب فبلاصة وحدة
وانا بحال هدا يقدرو يشدو ليه الناس الرحيل من بلدان بعيدة
هاد المؤسسة كانت خدامة مزيان
سكينة زادت فوق هادشي ديال الماكلة
الدجاج اللحم ولكن داك الحمل فاسد ماشي طري لي باقي مزيان
الفيتور اللي كان معاهم فهاد المركز
وعرابي الكليان ما كانوش غير مصريين
كانوا حتى نكالزو
المهم كلشي غادي بخير هو هداك
تال واحد النهار
جا واحد السيد تكيف مزيان فديك البيتة د الحشيش
ومخلصش وقف عليه مول المحل
سميتو محمود قال ليه خلصني فهادشي
لاخر شنق عليه وخرجوه على برا
هنا كاين تلاتة د الرجال ديال الدار
حسب الله عبد العالي
وغرابي بس شافوا داك خينا شانق عليها محمود جاو عندو. ياك لاباس شنو كاين
اودي هاد السيد راه تكيف تا عيا ما ما خلص ما والو
هنا كيجي الدور ديالها عرابي
هو لي خصو يبان واعر
ولكن ما دار والو
حيت بدلاتهم عارفين هادا شكون
قالوا لداك محمود غير رجع لمحالك
حنا غادي نتكلفو
هاد خينا شكون هو
هادا واحد العربات شبعان حباسات
سميتو عبد الرزاق
الإجرام فحياتو بدا ملي كانت عندو عشر سنين
البالماريس عندو شبعان شفرة وضربو وجرح وتفركيع
ما كيبانش قدامو عرابي فالتسنطيح ودخول الصحة
ناضو عرضو على عبد الرزاق لشي كاس د الكونياك
ومن هاد النهار قنعو باش يولي معاهم
خلاصو ما كانش فلوس
تياكل تيشرب كيتكيف
ولا بغا شي بنت راه كلشي ديالو
في المقابل راه كيحميهم كاملين
ولكن جات واحد الوقت لي ناضو مظاهرات وترونات اسكندرية
طاح السوق على المركز
بداو كيقلبو كيف يدبرو على طرف د الخبز
حيت ما بقى لا كليان لا والو
وهنا فاش غادي تبدا القوادا الكبيرة لي دايرا عليها القصة كاملة
من هاد اللحظة هادي
اللي كانت في ديسمبر
الف وتسعمية وتسعطاش
را هي مريحة فالحومة مع واحد خيتي سميتها خضرة
هاد خيتي كانت باغا تمشي فحالها
وقالت ليها ارا ليا غا ريحي راه يقدر يجي شي كليان
ضربات ريا على ديك خضرا لقاتها مطلية دهوبات
لابسة دبالج سنسلة الطوانج
وهادشي مكانش غريب على نسا بحال هادو
ولكن ريا منعرف شنو جا هاد النار حمرت فيهم
بقا فيها الحال حيت دارت بزاف ديال البروجيات ولقات راسها مجامعة والو
ودوك اللي خدامين عندها مهليين فراسهم بخير
را هي عاودات هاد البلان لحاساب الله
لي تا هو بدورو عاودها للرجالة لي معاهم
وهاد القضية ضرات بزاف داك عبد الرزاق لي اصلا كيكره النسا
ولا كل واحد كيزيد فيخرات من عندو
وشوف هادو حنا اللي حامينهم
اما كون را البوليس حتى عليهم كاملين
لاخر تيقوليه حنا
ما جمعنا تا ريال وبنادم مكبتها
المهم شي تيكويو وشي تيبخ
الحاصول مورا سيمانة داك عبد الرزاق سخن عليه راسو
وقال ليهم غادي نديرو بلان
البلان لي فكر فيه هاد ميخي هو نجيبو خضرا
ونسكروها مزيان حتى وما تبقى عارفة راسها فين هي
ديك الساعة نحيدو ليها كاع دوك الدوبات لي عندنا
نقز حسب الله قال ليه هدا ما بلان ما تا وزة
تصور نجيبوها وما تبغيش تشرب
غنمشي معاك بعيد
تصور معايا تشرب وماتسكرش
ولا تسكر كاع وتجي تحيد ليها الألاعيب تشوفك وتبدا تغوت تجمع علينا الجيران
فتاواحد ماوافق على هاد البلان ديال والو
ولكن عبد الرزاق راسو قاصح
قاليهم مبانش ليكم فهادشي لي قلت ليكم
ايوا هانتوما غادي تشوفو كيف غندير ليها
عا سيروا معايا فالخطة
انا غادي نجيبها وندخل معها للبيت
باش نعيط على ريا ونقول ليها جيبي لي
شي نص يطرو د الروج
عرفو هذا هو
دخلوا عندي للبيت
تا حد ما يدير شي حاجة
انا لي عارف اللحظة لي
فيها غادي نكشطها من داكشي لي عندها
المشكل اللي كان ان العلاقة بين ديك خضرا وهادا عبد الرزاق دايرها بحال الزبل
مساوية تا بصلة
خونا كان تيشبع فيها سبان
مكانتش كتحملو ولكن ما خداتش ليه مجهود كبير باش
قلب ليها الطبسيل دراسها
كل ما من هنا كل ما من لهيه
صافي السيدة طاحت على زنافرها
قالت راه خونا مبقاش كيف كان وتبدل وليت عاجباه
جات الوقيتة وريحو مع بعضياتهم في البيت
دازت نص ساعة
هو يعيط عبد الرزاق على ريا
قاليها جيبي لينا الروج
ها داز بيناتهم
جابت ريا القريعة ودخل معها حسب الله وعرابي
بداو قصارين خضرا مريحة فوق الكنابي وعبد الرزاق في الأرض
والرباعة لاخرين كلشي كيطاسي
دازت الساعتين عبد الرزاق حس بلي ختنا بدات كتلاشي
ساعة السفر ضربات
وهادي هي اللحظة لي كان كيتسناها
وينوض من بلاصتو على لرض
وريح حدا خضرة فوق الكنابي
دار ايد فوق كتفها وعنقها عندو
وباليد الثانية بدا كيلعب بدوك الطبالج اللي في ايديها بصبعانو
باش يلقى الفرصة وفين يطيروهم
بلا ما دي ما تجيب
شنو غادي يوقع
وكيفاش غتبدا القواد ديال بصح
هادشي لي غادي نباليو به في
هذا ما كان اخوتي
طلعه
