الا بعدتي على الصداع والتبرزيق وطفعتي الضو ودرتي الكيط
غادي تكون درتي خير فراسك. مشينا
من مورايا مات قليلة على الزيارة ديال المولى عمر
وصلات خبار لباك عتقول بلي الوالدة ديالو وراجلها
غادي يجيو يزورونا فأفغانستان
فايت زارطناش دا شي جوج دالمرات فاش كنا فالسودان
ولكن داز عليها بزاف دالوقت وطرا وشلا احداث فهاد المدة
فرحنا بزاف حيتاش غادي نشوفو وجه اللي عزيز عندنا
قالينا ابا بلي هو لي غادي يسوق المطار باش يستقبل الوالدة ديالو
انا ركبت معاها فالطونوبيل
وتبعاتنا قافلة فيها خوتي وشي مقاتلين
هازين سلاحاتنا ومدورين علينا حزام دلقنابل
بلا ما نفكرو كيف غادي يبان لجدة وراجلها هاد المنظر لي ماموالفينش عليه
فالسعودية اي مدى نهز السلاح كيديوه يهضرو بالحبس
خاصنا المطار وقفت انا وبا كنشوفو في الطيارة هابطة
باش تحل الباب ديالها بانت لينا جدها وراجلها
يرشفها باها هابطة في الدروج وجهها باين
ويدير لها اشارة بإيديه باش تغطيه
شدها طرف ديال الدرة ديالها ودوراتو على وجهها وعينيها
صعاب عليها تكمل الهبوط في الدروج وتعكلاتو كانت غاطيح
ملي حطات رجليها فلرض عنقها الواليد وتديكونيكطاو على العالم لي ضارب بيهم
من بعد دينا جدها وراجلها لدار الضيافة ومن موراها مشات معانا لدار د الوالدة
جبت لينا بزاف د الكادويات حلاوي والشكلاط
انا وخوتي طرنا بالفرحة
الشكلاط ما شفناه وما تقاله ملي كنا في السودان
وكاين كاع شي خوتي صغار لي ماعمرهم شافوه ولا عارفين كيداير كاع المداق ديالو
الليلة الاولى تجمعات العائلة كاملة وبداو كيرجعو في الذكريات
قالينا راجل جدا عرفتو باكم
ايلا مشات تا خدا شي قرار راه مكيرجعهاش فيه
ما كيوقف حتى كيوصل لداكشي لي بغا
قلت ليه فخاطري هاد الطبعة دالواليد را عشناها ماشي يلاه غادي نعرفوه
العناد ديالو كان سبب فبزاف د المشاكل
كيتمنى شي حاجة صافي ما كيهزش الراية البيضا
واخا تكون هاد الأمنية ديالو مقرونة بالدمار
هاد الليلة اللولة كانت مناسبة باش تا حنا نكونو عائلة حقيقية واخا غير مرة في العمر
وليد كان قاصر فطبعو
ولكن فالحضور دمو كان ولد عادي وزوج واب
هو الزيارة د جدة مكانتش زيارة عائلية كيفما كاتبان
عرفناه من بعد بلي الملك فهد هو لي صيفطها للوالد
باش تقوليه حبس هاد الجهاد والتكفير لي كيديرو ويرجع للسعودية
قالت ليه جدة را مازال ما فات الحال
الملك فهد كيقدم ليك اخر عرض
وراه عطاني عاد بلي مغاديش دخل للحبس ومغاديش يسلمك الميريكان
ورجعتي غادي تعيش بخير في السعودية
الوالد كان متيقن بلي مو تايقة فالوعود ديال الملك
ولكن هو ما كانش تايق
كان مقتنع بلي غادي يحط رجلو في السعودية
غيوضروه لشي حبس يدوز فيه لي بقا من عمرو
ولا يسلم هو الميريكاني يحاكموه
با كان كيفضل الموت على هاد السيناريوهات اللي مطروحين
كانت مو عزيزة عندو عليها مكعاش من كلاما
هو قاليها را مغاديش نقدر نرجع للسعودية
ومغاديش نحط رجليه فديك البلاد بالمرة
ما كتسالات هاد الليلة بواحد الجو مقهرة بشي شوية
ورجعاتش داو راجلها للسعودية مور ما دوزو معانا يومين
هاد الزيارة ديال جدة شعلات فيها العافية باش نسالي مع هاد الحياة لي ختارها ليه با
وشي اللي زاد رسخ لي هاد الفكرة هي نهار قالي واحد صاحبي قريب لي
شوف ا عمر
را خاصك تخوي افغانستان
واسمعت شي هضرة كادور بلي كيوجدو لشي حاجة كبيرة
نتا مزال صغير معمرك اديتي شي حد
خرج من هنا وسير عيش حياتك
على حساب ما قال لي صاحبي با ورجال وناوين على شي حاجة كبر منا
داك التفرقيع ديال السفارات اللي دارو
داك النهار جمعت خوتي وقلت ليهم لي كاين
عندي خبار بلي شي حاجة كبيرة جاية في الطريق
الى هربنا من هنا راه غادي نعيشو
الى بقينا را غادي نموتو
خوتي كانوا موافقين
اعترف كيفاش غادي نهرب وبلا مايسيق تاحد الخبار
ولمشا تعرف البلان دلهروب يقدر يحبسنا معاه هنايا
اتفقنا انا وخوتي باش نهربو بالعودان لباكستان
كنعرفو التضاريس د الجبال وحافظينها مزيانة
ويمكن جات الوقت باش ينفعونا دوك الرحلات لي كنا كنديرو من تراب وراه لباكستان
خطة كانت هي نوصلو لباكستان ونبيعو العودان
الفلوس ناخدو بيهم طيارة للسودان
ومن تما نمشيو فشي رحلة ندورو العالم
كنا كنحلمو بزاف
غير هو كنا واخدين الهروب بجدية
دبحنا شي جمال دبة وصاوبنا من اللحم ديالهم قد باش ينفعنا
قادينا شي مونة لي محتاجينها فلبلان دلهروب
حسينا بالذنب من جهة مي وخوتي الصغار
ولكن كنا عارفين بلي مي مغداش توافق تخرج من افغانستان
بلا ما تشاور مع باه ويعطيها لو موافقة
بالخف جمعنا الماكلة اللي غادا تكفينا فالتسافيرة
انا كنت متحمس بالزايد حيتاش سنين وانا كانفكر فالهروب
ولكن خوتي باقا جديدة عندهم هاد الفكرة
العبد اهو كينساحبو واحد مور واحد
كاين لي قال بلي با عندو ايدين طويلة فكل بلاصة
ولا مشى تا وصل لينا ماشي بعيد يقتلنا
وكاين اللي كان خايف من الطريق فأفغانستان اللي كانت خطيرة
امورها كلها شي دورة يقدر يخرج لنا شي قطاطعي
ونتقتلو وحنا مازال قاع ما خرجنا من البلاد
قلت ليهم اودي را خصنا نغامرو واخا كاين هاد الريسك كامل
لا بقينا مع با هنا را غادي نموتو بلا شك
سكتو كاملين وبقاو كيفكرو
وراه بعادو عليا ولاو كاملين كيتفاداوني
باش نهرب بوحدي ولكن
منطق كيقول بلي ميمكنش اقل من جوج د الناس يسلكو فهاد الطريق
غالبا غادي تقتل حيتاش الحياة رخيصة فهاد البلاد
ريحت بالسيمانة طالع ليه الدم
كناكل فداك القديد دالجمل وكنحلم بالهروب من هنا
هاد اليامات دات لي مي عقلي كاملو
كتشوف فيها كضرب تمارة وتوجد ما يتكال
وكنقول مع راسي محال تبقى حياة تا للولادة الماجية
مالين لعنات بزاف ولات كاتبان لي حالتها ماشي تالتما
حملات بزاف ديال المرات من قبل
وها هي عاوتاني حاملها فعمر كبير وبلا عناية طبية ولا ماكلة مزيانة
ما عمري سمعتها كاع تشكى من شي حاجة فهاد السنين كاملة
عش بلا ما تكون عندها شي وسيلة ديال التواصل مع مها وخوتها
وبلا شك ما كانش راضي على هاد الحالة لي وصلنا ليها الوالد
وصلت لخلاصة كتقول بلي خص ضروري شي حد يخرج مي من افغانستان
خاصها ترجع عند مها ف سوريا باش تولد ف ظروف صحية مزيانة
وخاص ولادها الصغار يمشيو معها
او ما طلعش هاد الوليدات بين تلت سنين او تسع سنين
بان لي بلي داك القديد فاللخر را غادي ينفعنا فشي حاجة
وبديت كنوجد الخطة اخرى دلهروب
وهاد المرة غادي نركز على السلامة د مي وخوتي الصغار
زعمت واحد النهار وانا نقصد الوالدة
قلت لها امي
راه خصك تسافري لسوريا باش تولدي
انا غادي نمشي معاك ورا غادي نديو معانا اخوتي الصغار
بقات كتشوف مكانتش كتسنى شي هضرة هاكا
قلت لها انا ما طلبتيش الموافقة من راجلك باش تسافري
انا غادي نطلبها منو
هاد ليامات كانوا متوترين شي شوية
عليها صعاب عليا نلقى شيفور صافي نتناقش مع الوالد فهاد القضية
العناد ديالو كيخليه ديما يزرب فالجواب بلة
فكل مرة كطيح شي فكرة على شي واحد من ولادو
عرفت بلي خصني نفارد بيه ونختار كلامي بهنايا
مخصنيش نهضر على التحدير دصاحبي لنشريها ليه
غادي نركز في هضرتي على الصحة د مي
والولادة ديالها في ظروف مزيانة
غير هو المشكلة بقات فكيفاش غادي ننفرد بالوالدة
الوقت كامل وكتلقاه مدور بيه جقلات صحابو
واحد النهار دار الوالد اجتماع مع كاع المقاتلين
وحضرنا ليها انا وخوتي باش نشوفو شنو الضرورة لي خلاتو يديرو
دوا الوالد على استشهاد وكيفاش ان اكبر فخر للمسلم
يبدل حياتو على ود القضية د الإسلام
دورت عيني كانت معنا في وجوه المقاتلين فاش كان الوالد داوي
لقيت بلي دوك لكبارين فلعمر كاع ممسوقينش عدهم لملل
اما دوك الصغار كيبانو ليك متحمسين تعلق ليها شي بوطة فعنقودا باغي تقول ليه يتفرقع يديرها
يا ربي السلامة
باش تسالا الاجتماع صيفط الوالد رجالو وخلا معاه غير ولادو
تسمع راسي هادي هي الفرصة فين نجبد مع ديك الهضرة على الصحة د مي
قالينا الوالد سمع اوليداتي
را كاينة ورقة فباب د الجامع
هاد الورقة ديال الرجال اللي باغين يوليو مفجرين انتحاريين
اللي بغاوهب حياتو للإسلام يزيد سميتو فديك اللائحة
بقينا كنشوفو الوالد وتا واحد ما دوا
انا من الصدمة تبنجلي لساني
وينقزو واحد من خوتي الصغار
باقي صغيرة باش يدرك المفهوم دالحياة والموت
لقينا راسو باحترام للواليد وخرج كيجري للجامع
بغا يطوع باش يولي مقنبل انتحاري
شداتني واحد السخطة لي سرحاتلي لساني وقلت للواليدة
شنو قرب ولادك لهادشي باش طلب منهم شي حاجة هاكا
الوالد اصلا كان بدا كيكعا عليا فالشهور د الفايسوق
ولى تيبان بلي الأعمال ديالو خابت فيا
ولد رافض يلبس الفيستات د السلطة
وما عندو ما يدير بشي حرب
غيبقى طرونكيل ويعيش فسلام
شاف فيا الوالد بحال شي عدو ديالو وهو يقوليه
سمع لي مزيان ا عمر
وبلاصتك فقلبي بحال اي واحد براني
ما زايد عليهم تا حاجة
وهادشي را كينطابق عليك وحتى على ولادي كاملين
ها هو الوالد كيعلنها فاللخر وكيوريني شنو هي بلاصتي ديال بصح
كان كيكره العالم كتر ما كيبغي ولادو
حسيت بلي غادي نكون حمق على ضيعت شي لحظة من حياتي انا
عرفت بلي راني راحل في القريب
ومغاديش نفكر فبا وكتر ما فكر فيا
ولا التحدي الوحيد اللي عندي
هو كيفاش نهرب مي وخوتي الصغار معايا
تسنيت شي يامات وانا حاضي مع الوالد حتى نلقاه مع اقل عدد من الرجال
مشيت عندو باش ندوي معاه هو ميك عليا
قلت لها ابا راه مقلقاني الصحة د مي
راه واصلة لواحد العمر اللي الولادة صعيبة عليها
واش تسمح لي نديها لمها ف سوريا
تما بعدا غادا تولد فظروف مزيانة
شاف فيا مجاوبنيش وزاد
عرفت بلي مبقيتش كنسوى تا لعبة عند الوالدة
ولكن مهزيتش الراية البيضا
بقيت فكل مرة كتجيني الفرصة كندير ليه الطيارة بهاد الموضوع
من مورا عشر ايام ديال المحاولة تعيط ليه واحد من الرجال د الوالد
قاليه يلاه معايا را باك كيسول فيك
تبعتو وانا راد البال
كما غادي يحبسني با ولا باغي يتهنى مني بشي طريقة
دخلت عندو للبيرو وهو يستقبلني د العاطفة
غير هو لقيت الحجة ديالي قاسو فبلاصة حساسة
قاليه غادي تسافر مع مك لسوريا باش تولدها
ودير فبالك بلي هادشي بينك وبين الله
الوالد بحال الى كان شاك بلي لاخ مشيت تا خرجت من افغانستان ماغاديش نرجع
قلت ليه اه بيني وبين الله
غادي ندي الوالدة ولكن ماشي بوحدها
تا خوتي الصغار غادي يمشيو معانا
ريح الوالد كيفكر وهو يعطيني موافقة محدودة فجوج دخوتي
رقية وعبدالرحمن رقية يلاه عندها عامين وهادي ماشي مفاجئة
وعبدالرحمن مريض ومحتاج ديما يبقى مع مي
ولكن راه كاين من خوتي لي مزالين صغار وخصهوم يكونو فجنبها
ايمان في عمرها تسع سنين ولاد ما فايتش خمس سنين
بجوج حشومين وكيخافو يبقاو بلا مي
مبغيتش نخليهم حيت كنت عوال نخرجو من افغانستان
نقنع مي وباش عمرها ترجع ليها مزال
ولكن با كان ضارب الحساب
عارف بلي مي مغاداش تبقى بعيدة على ايمان ولا هاد
قال لي ايمان اولادنا غادي يبقاو معايا
غادي ديو معاكم غير الرقية وعبد الرحمان صافي
حاولت ارغبو باش نديهم ووالو
قسحها راسها وتسالا الموضوع هنايا
غير عطاني الموافقة مشيت كنجري عند مي باش نقولها ليها
فرحات ولكن ملي قلت ليها بلي ايمان ولادنا غادي يبقاو هنا حزنات
تجمعات الفرحة مع المرارة فاش قلنا لخوتي الصغار بلي غادا تبعد عليهم مي شي شوية
ايمان شرحت ليها وتقبلاتو
ولكن العدن بدا كيبكي وينوح
نهار حيلنا كان صعيب بزاف
بقا كيدمع وكيغوت باش نديوه معانا
كيشد لي فسروالي وكيرغبني باش نديه
جاتني الفكرة فديك اللحظة باش نخبيها فشي قنت فالطوموبيل ملي ما يكون تا حد كيشوف
ولكن ما لقيت كيف ندير ليها
ورجال وحاضين الصغيرة والكبيرة
قرر الوالد باش تمشي معانا ختي فاطمة وراجلها تال الحدود مع باكستان
الطريق خطيرة والقطاطعية موجودين
هو غادي يفكرو جوج مرات قبل ما يهجمو على تلاتة د الرجال مسلحين
عيطت للوالدة وقلت لها را جات الوقيتة باش نتحركو
كنت انا اللي خديت الدور اللول د السوقان
ريح حدايا خويا عبد الرحمان وراجل ختي
لور ريحات مي وجوج خواتاتي
محزنتش بالمرة حيت غادي نخلي الوالد
لي بقا فيها الحال من جيهتو وهما خوتي الصغار
خليناهم تما المصير مجهول
وكانت هادي اصعب حاجة درت فحياتي
شفت الوالد وانا كنبعد بالطونوبيل
وكنت مقتانع بلي مغاديش نخرج من افغانستان باش نقلب على السعادة
ولكن خارج غير باش نقلب على السلامة
صافي راه تال الحدود لباكستانيا خدات لينا تلتيام
رادين البال مع القطاطعية والريسك لي في اي لحظة يقدر يداهمنا
تفارقنا مع ختي وراجلها
وكملنا الرحلة في باكستان بطاكسي انا ومي ورقية وعبد الرحمان
وصلنا للمطار وطلعنا فالطيارة غادا لسوريا
ايلا شفتينا نبقاو فيك
مسخسخير من تسافيرة وحوايجنا مجرد لينا
باش وصلنا لسوريا لقينا الفاميلة د مي كتسنانا وفرحو بنا
ولدات مي بنتو كانت هي اخر ما تزاد
المهم في العمر ديال واحد وربعين عام
ولات ام ديال حداشر نفس
بحال كاع واش كانت كتخايل فاش تزوجت بلي غادا تولد هاد العدد كامل
فهاد الوقيتة بديت كنفكر باش نقاد ورقية
ورجع الجنسية السعودية ديالي
قلت لمي خليك هنا انا غادي نمشي نجيب خوتي الصغار من افغانستان باش يعيشو معانا
ولكن مبغاتش قالت ليه راه انا لي غادي نمشي عندهم
غابدل ختك الصغيرة لي تزاد تلت شهور غادي نرجع لأفغانستان
عييت ما نحضرها بلي كاينة شي مصيبة كبيرة جاياها في الطريق
وخا هكاك مبغاتش
رجعت مي لأفغانستان
وكان هادشي فالشهورا اللولين دالألف عاين
بقيت انا هنا في سوريا وما سمعت حتى شي خبار على تا مصيبة طرات
قلت يمكن راه صاحبي كان غالط فاش قاليه را ليام الماجية جاي باش هي روينة كحلة
الطلب ديالي باش ناخد باسبور سعودي يتقبل
واخيرا رجعت السمية الحقيقية والتاريخ والجنسية
ما تعطلتش بزاف ورجعت لبلادي
مع وصلت للمدينة جدة بديت كنرجع في الذكريات
زرت الفاميلة د با ودرت اول رحلة للمسجد الحرام في مكة
حمدت الله وشكرتو حيتاش متغريتش بالطريق د العنف لي تبعها ابا
ورجعت من بعد الجدة وعرفت بزاف دالناس من الفاميلة د با
واحد عمتي خداتني تحت جناحها وقالت لي خصك ترجع للمدرسة باش تكمل قرايتك
اتصلت بوزارة التربية ورتبات ليه مقابلة معهم
قلت لها را غادي نمشي واخا ما كنتش متأكد
حيت عندي ذكريات خايبة مع المدرسة في السعودية
سنين وانا هاز فقلبي واحد الكعية من المعلمين دالمدرسة اللي قراوني فالجدة
واحد خينا فيهم بالضبط
كان قاسي لدرجة انه ما خصو تكون عندو تا خدمة مع الدراري الصغار
خديت قرار باش نمشي نزور المدرسة لي قريت فيها ونتواجه معاها
كان تيسحابلي بلي نقدر نخرجو برا المدرسة ونبقى عليه بلاصة
باش نعلمو الإحساس ديال التفرتيخ كيداير
دخلت مع الباب د المدرسة وشوكلي لحمي كامل وبالخلعة
ولكن هدا ممنعنيش باش نقلب على داك المعلم ونعطيه صرفو فوجهو
سولتها عليه في الإدارة قالوا لي خرج التقاعد هادي سنين
وشوف هاد الزهر اللي فرية عندي
ما عطاوني حتى معلومة على فين كيسكن
وخرجت فحالي فاش بان لي بلي انتقام ولا
بديت كنفكر بجدية باش نرجع للمدرسة
وخصني نعتارف بلي كنت جاهلة
با قطع لينا التعليم الرسمي فاش كان فعمري طناشر عام
لاحظت بلي ولاد الفاميلة تلقاو تعليم عالي
وكيعرفو بزاف د الأمور لي مكنقبل فيها والو
خديت قرار باش نمشي للمقابلة اللي رتبات لي عمتي
مشيت كنقلب على الوزارة ديال التربية وتلفت مع قوة البني لي فديك المنطقة
وقفني واحد السيكيريتي
باش عطيتو شاف سميتي وهو يتلف
قلت ليه انا ولد اسامة بلغتنا
وهو يشدني وداني للحرس الوطني
هو مكتب تابع للجيش السعودي
دخلوني لواحد البيت وبقيت كنتسنى
دخلوا عندي جوج درجال وبداو كيسولوني
وجاي دير وفين غادي
نقز زكري تا هو يبدا كيكدب
قاليهم را شفتو وشكيت فيه من عينيه
بان لي بلي ناوي على شي حاجة ماشي تا لتما
السيد بدا كيتخيل راسو غادي ياخد شي مكافأة. حيتاش منع شي عمل ارهابي ولا ما نعرف
خوتنا دهشرو وداوني لواحد السيلون
بقيت تما كنتسنى شي ستة السوايع
من بعد وصل واحد الجنرال
او بن زهرة انه كان ذكي
سولني غير بالخاطر وجاوبتو بالحقيقة
قلت ليه را جيت كنقلب على الوزارة التربية
تلفت مع قوة البنية وبقيت كندور على البيرويات لي هنا
تبسم داك الجنرال او قاليه را باينة فيك ماشي ارهابي
سلم عليا وخرج عطاهم باش يطلقو سراحي
مشيت الغد ليه ولقيت الوزارة ديال التربية
عطاوني موافقة باش نكمل قرايتي وتقيدت فواحد المدرسة
ولكن التعامل ديالهم ما صالحش
فاش عرفوني ولد اسامة بن لادن
ضربت معاهم عام د السادس بزز باش كملتو
قضيت شهادة ديالي وحبست القراية بالمرة
تنشق طريقي في بلا تعليم رسمي صافي
نهار طناش اكتوبر طرا هجوم على السفينة الحربية دميريكان لي كاينة في اليمن
ماتوا سبعطاش وتجرحوا شي تسعود وثلاثين
دازو شي يامات وبداو تقارير صحفية دولية
كيقولو بلي التنظيم د القاعدة لي كيتزعمو الوالد
ولي واقف مور تفجر السفينة الحربية
واش هادي زعما هي الهجمة لي قالي داك الدري صاحبي
الحدث ديالي قال ليا لا
حيتاش الرواح لي طاحت في العجوم قل من التدمير لي وقع في الهجوم د السفارات
جداتي مت الوالد جات ادعوا من افغانستون
باش تحضر للزواج دخويا محمد
مشى سحب راسو فاش رجعات صيفطات عليا
قالت ليه را الفاميلة كلها بخير وكيسلمو عليك
غير هو الوالد ديالك راه غضبان عليك وقال لك راه خصك ترجع دابا لأفغانستان
قلت لها اخويا عبد الله في السعودية وما غضب عليه ما والو
مالو شنو بغاني انا؟
قالت لي جدا ما عندي تا خبار
ارتاح وشوف شنو عندو ياك انا محتاجك فشي حاجة
دماغي مارسات بقوة الاحتمالات
شنو باغي عندي
مور سيمانات وانا حاير
قررت ندير الحاجة لي كنت كنقول ما عمري غادي نديرو
واللي هي رجع لافغاني الصلاة
غير هو الزيارة غادا تكون خفيفة
بعدين دخلوا بلغ فنشوف شنو بغا ونخرج فحالي
خديت تلاتة د السيمانات وانا كنوجد للتصافيرة عاوتاني
رجعت للمجمع فقندهار وتلاقيت مي وخوتي
جريت مي على جنب قلت ليها
جدة قالت لي بلي با بغاني نرجع
واش معرفتيش علاش
قالت لي ما فراسي والو
خرجت كنقلب على با ما لقيتوش
دازو يومين عاد بان لي غادي يتوضا
تبلخف لعندو باش ما نضيعش الوقت
با هاني رجعتو
قالت ليه جدة بلي بغيتي تشوفني
تبسم وقالي ولدي مكاين لاش غترجع
عرض غيعطي وقتك وجيتي على والو
دار خلاني وكمل الوضو ديالو ودخل للجامع
بكل برودة وقفت مصدوم ما فهمتش شنو طرا دابا
واش ضربت هاد المسافة كاملة وطرقان صعيبة على ود والو
هزيت راسي وقلبت على داك صاحبي
غير شافني وهو يكعى
قاليه شنو كادير فقندهار ا عمر؟
عاودت ليه الفيلم اللي طرا هو يقول ليه شوف
واياك تبقى هنا صديق
ارجع لحياتك الجديدة
وباركين يخطو لشي هجمة كبيرة وغادي ينفدوها
انت خليك بعيد
بزاف د الناس هنا غادا تموت
قاليه شتي المهمات لي فاتو كانوا قدهاكا
وقرب ايدو من لرض
والمهمة غادا تكون قدها هاكا
ورفع ايدو لأعلى بلاصة قدر يوصل ليها
بقيت شي سيمانات انا كنحاول نقنع الوالدة باش تخرج من هنا
قلت لها الا ما قدرتيش تمشي معايا
حاولي تخرجي فالقريب غير شوف كيف ديري
طلبي الموافقة من الوالد راه يقدر يخليك
كانت هادي اول مرة كنشوف القلق فالعينين د مي
كنت باغي ندخل ليها هاد الفكرة لراسها
باش تبدل ديك النظرة الساتجة للحياة
واللي كتعتابر بلي كلشي فالدنيا غادي يتسالا بيخير
ودعت مي وخوتي وقلبي مهرس
قدر ما عمري باقي نشوف تا حد فيهم ما زال
رجعت فحالي وبقيت فالسعودية
حتى جا النهار لي تزعزع فيه العالم كامل
حداش سبتمبر الفين وواحد
كنت ناعس حتى فقت على صوت الغوات فدار جداتي
دخل عليا عمي للبيت وقاليه شوف شنو دار خويا
ها هو دمر حياتنا كاملة
بقا كيهلل عليا وانا ما فاهم والو
ملي اجي دغيا تشوف شنو دار باك
لبست حوايجي بالخف وتبعتو للبيت لي فيها التلفازة
حيت الدخاخن والعوافي طالعين من جوج د الأبراج
كانت عندي تا فكرة على هادشي لي كنشوف
قريت التحت بلي ميريكان كتعرض لهجوم خطير فهاد اللحظات
ما لقيت ما نقول حيت المنضر كان كبير عليا بزاف
واخا عمي عبر على شنو كيدور ليه في البال
مكاين تا حد فينا مدخلات ليه للراس بلي
واحد السيد كنعرفوه
عندو علاقة بهاد الكارثة لي كنشوفو قدام عينينا
نجمة بحال هادي كبيرة بزاف
وخا التحضيرات د صاحبي بان ليها ليكم با مسؤول على هاد الفوضى كاملة
تفكرت الليلة د البارح واحد اللحظة غريبة
جاني اتصال من عند الوالدة
قالت ليه راها خدات الموافقة د الوالد وخرجات من افغانستان
وهي دابا فسوريا مع جوج بنات وعبد الرحمان
قلت ليه وخويا الصغير اللي
قلت ليه راه بقا مع باه
بقا فيا وبزاف
وعلى هاد الكارثة لي طرات دابا طاحت لي فكرة في البال
يمكن با خلاه وما يتمشاي حيت عارف شنو المصيبة اللي جاياها فالطريق
فميلاد با سكتو تا حد ما بقى دوا
جداتي رفضت الفكرة ديالي يكون ولدها مسؤول على شنو جرى فميريكان
حتى انا بدوري بقيت كنحاول نطفي الشك لي فيا بالآلاف د الأسباب
وما عرفت تال من بعد بلي غير كنت كنحلم
حيتاش با تبنى المسؤولية الشخصية على دوك الهجمات
كنت باغي يكون العالم كامل غالط وبلي با ماشي هو لي دار ديك الكاريتة
ولكن من مور ما سمعت لشريط صوتي بالكلمات ديالو
كتب ليه هو وتاحد من غيرو
لي كان واقف من مور الأحداث ديال حداش سبتمبر
هاد الحقيقة دخلاتني فحالة خايبة
كلشي كان عارف بلي الرئيس دميريكان جورج بوتو
غادا يرد فأقرب فرصة
كنت خايف على خوتي الصغار لي بقاو في افغانستان
فاميلة دابة تا حد ما كيجبد هاد الموضوع
كل دايها فالفكار اللي شاغلة لو بالو
فلخر تسالا التشويق او ردات ميريكان للهجمة فسبعة اكتوبر
بدات القصف على افغانستان من اكتوبر حتى نوفمبر
الآلاف دالناس اللي ماتوا
دوزو بزاف د القنوات تقارير اخبارية على شنو طاري تما
شفت الصورة د ابو حفص وعرفت بلي قنبولة شرت مع دارو
وشفت من بعد صورة ما واضحاش مزيان ديال داك صاحبي
وتا هو مات
خوتي وخواتاتي ما قدرت نوصل لتا خبار عليهم
اللي كيبان ليه ان الوالد رجع لتورابورا
صعيب يلقاها شي حد فداك الجبل
تا واحد ما كيعرف التضاريس ديال ديك المنطقة بحالو
كاينة عاوتاني تقارير لي كتقول بلي با
صيفط عيالات وولادو لباكستان ووصل عليهم من بعد
الصورة الوحيدة اللي غادا تبقى لي في البال
هي ديال خويا الصغير لي عندنا
باقي صغير بزاف باش يكون بعيد على مو
مي راها عايشة وبخير
وبغا تشكر كاع الناس لي عاونوها باش ترجع لسوريا
فهاد السنين اللي دازو قدرت نتصالح مع راسي ومع الحقيقة د با
اسامة بن لادن
كان السبب في قتيلة ودمار ناس ابرياء بلا حتى وجه دلحق
الطريق بحالا غادي يتفادى الإنسان
وما تخلي تا شي حد يقدمك ولا يضحك عليك بجوج كلمات
وكان كيداير الحرب وانا كندعي للسلام
وها حنا كل شق طريقو وكل وفين وصلاتو
انا فلخر كنبقى سيد على نفسي بوحدو
وقادر نحيا معاها تال نهار يتسالا الأجل
حدها هنا وهادا ما كان اخوتي
طلعه
