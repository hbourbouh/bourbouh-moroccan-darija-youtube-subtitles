العقل صارح. فوسط بير مظلم بلا قاعدة
مقبور حي صلاش ميت على حساب الريف اللي واخد اللي واقع الخلاص اللي
الساعة عاوتاني تعياو ما ترمش النمل هاداز الوقت الهم عليك داز النهار ما طالع
الشكوى تا حد ما سامع
الحالة لي كنا فيها مترضاش لعدوك
الكاشو تعفن بقوة الوسخ
الرطوبة خلات البيبان د الحديد يتسطاو
والشتا من الشقا دسيلونات علينا كتهجم
الوقاية خير من العلاج كيقولو
ولكن هنا مكاين لا وقاية
لا علاج الما ما كانش كافينا لدوك التقابيط الطواليط
الدنيا مخرونة والروايح على الجهد
لحمنا مع قلة الما والصابون اللي ما عمرنا شفناه
كان فيه شي وسخ الا كرطتيه بشي زيزوارة
تعبرو بالكيلويات ريحتنا لا شمة بنادم عادي يسخف
الكارديانات كانوا كيسدو نيوفهم بالقطن ولا النعناع
غير باش مطلعش معاهم روايحنا
كنا بالنسبة ليهم بحال شي فيروسات تقيسهم يركب فيك شي مرض
كانوا خايفين يتعاداو
حيت شي خوت معانا مكيرصاوش من الكحبة وفيهم لي كيتقيا الدم
الاحتجاجات لي كنديرو ملقات ودينا تسمعها
الحاجة الوحيدة لي دار المدير
يا بدلينا شراوطنا المجرتلة
بحوايج مرقعة في الشهر لول من الف وتسعمية وستة وسبعين
توفى واحد خونا
سميتو ادريس بحباح
وقع ليه نزيف حاد وطفات ليه الشمعة
وكيف العادة ترماو في الحفرة كيفما ترماو لي قبلو
بلا طقوس ولو من حزان
الروتين طلع لينا فصحتنا
حاولت نلتزم اللي خدامين بيه
وكنتسنى اي فرصة تجي
ماشي باش نهرب
حيت ميمكنش تعلق فهاد الظروف
وزائدون خصك شي كارديان يدير الجميل الى بغيتي تفرط من هنا
تقدر تهرب من
ولكن نتا زمامارت ميمكنش تحط رجليك على برا
الفرصة لي كنت كنتسنى هي ندبر على شي كارديان
باش نلقى طريق كيف نتواصل مع الفاميلة
هاد كانت صعيبة
وخصها من الوقت بزاف
خصك دير فيها باش تعرف النفسية ديال الكارديانات
والحالة المادية واش عندو ولا ماعندوش
اللي كيكون مغرقها كريديات
كيكون فريسة ساهلة
او بل خفت غيره
وكان هذا هو الهدف ديالي لي خصني نوصل ليه
داز العام ديال ستة وسبعين
الحالة غادا وكاتكفس
ولينا كنشبهو لأهل الكهف
طوال شعرنا اللحية والموسطاش كلاو لينا وجهنا
تاز ممرت كان الطريف صغير من العصور الغابرة
محطوط فمعرض سميتو العالم المتحضر
فوسنوط ديال القرن العشرين
الحبس اه ما كانش غير بلاصة كيعدبو ويقتلو فيها الناس
ولكن كان كتر
هنا كيشوهو الجسم دبنادم
تيحولو الشباب للشوابن
الشيب كيشعل في الشعر والجلدة كتلصق على العظم
تا حد ما خرج من هنا واقف على رجليه
سوا على ربعة كاش حبو
ولا فوق الكتاف وترمى في الحفارة
فاش دخلات سبعة وسبعين
بدات بالموت والشتا
لي مات بسباب المصارن. يوم على يوم كانت حالتو كتزاد
كيتألم وصوتو كيتسمع
ولى كيدوز ليه الدم
من تحتو المنظر كان كيبكي الحجر
وهاكاك ما تسوقوش ليه الكارديانات
المرض هاد ليه صحتو لدرجة
انه ولى كيزحف باش ياخد الماكلة
وفلخر بقا لاصق في البياصة
مقادرش مسكين حتى يزحف
ياخدها باش يطفي جوعو
تما بقا لاصق
وتما فاضت روحو
لوي الزمر فشرويطة ولوحو فحفرة
هذا الدماغ دلكارديانات كيدوي
فكل مرة كيموت شي واحد من الخوت
مورا تلاتة د السيمانات على الموت ديال بوشتى
الكاشو التاني عاود زارتو الموت
وهاد المرة الكوري
لي كان عقلو طاير
وبزاف لي كان كيسحاب ليهم السيد مسكون
حيت كان كيتخايل بنادم كيجي عندو ويهضر معاه
وفي كل مرة كيتسنى الصباح وكيبدا يعاود للخوت في الكاش داكشي لي كيشوف
الخوف ولى راكبو والغوات باش ولى مصدع الدنيا
كيعاود نفس الكلام
هل حنش جا باش يعضني
كان كيتخال شي بوسكة خارج من الطواليط
غادي يقصدو ويتلوى ليه على عنقو باش يخنقو
الخوت كل واحد كان كيفتي عليه شي يريح
كاين اللي قال ليه جرحو بشي لعيبة باش يبعد منك
واللي متيق الفيلم دالجنون
قاليه لا مضربهومش راه غادي دبر عليها
قرا غير القرآن وصلي راه غادي يكون الخير
الغد ليه يحلو الكارديانات السيلون
لقاو الكوري توفى مسكين
بزاف صحاب ليهم بلي الجنون نتاقمو منو
ولا بنادم خايف على راسو لا يدورو بيه ويصدق تابع الكوري فطريقو
انا ما كانش بان لي فهاد البلان
الموت غادي يكون عندها صباغ اخر
الجنون راه عندهم شغال ومكيدخلوش فهاد التخرويق
الفيلم دالجنون ما غاديش يسالي هنا
تقادات اكثر من حقها
والناس ركبها الخوف
فاش اه الكارديانات اللي عندهم الليل
شافو شي خيالات كيدخلو للكاشو الثاني
منهم اللي شاف
مرا لابسة لبيض والرجلين عندها ماشي ديال بنادم
ديال الناقة نعشاق النديشة زعما
ولى كل واحد فهاد الكاشو الملعون
كيشوف ويتخايل شي لعيبة
وصلات الخبار الكاشو التاني للمدير
وما بقاش كيدور به بالليل
كانت معروفة عليه من العود وكيتنكرا من هادشي
كيخاف من الجنون او
ما كيخافش من الله
العفو فشهر ربعة مات واحد شاف سميتو البتيوي
في الكاشو التاني الموت ولات مسألة عادية
في اي نهار يقدرو يحلو الكارديانات الباب على شي حد
ويلقاو الكسدة بلا روح
بدات كدور الخبار بلي في كل سيلون
كاين جن ساكن مع مولاه
الكهورديانات بداو كيديرو السبات باش ميحطوش رجليهم فداك الكاشو
مور شي يامات على الموت ديال البتيوي خرج آآ واحد معلق من تما
وتيقول لصحابو واياكم
را شفت بعيني بغلاض القبور جارها فرجليها سنسلة كبيرة
قاليه الشاف ديالهم
نتوما غادي تحمقوني
نتا كتقول شفتي بغلة واحد اخر شاف معزة بعيون حمرا
وهادي شهر واحد قال لينا شاف عيشة قنديشة
شنو هاد الروينة
عرفتي كون فكروه غير
شوية غادي يبان ليهم بلي الجنون
لشافو الحالة لي كانو فيها الناس فتازمة مارت
معمرهم باقين يدورو بداك القنت
فالكاشو عندنا فاش كان شي حد كيمرض
كنصحو يدفي راسو ويرتاح
وارخاي ودنيه مع النقاش اللي ضاير
باش ينسى وجاع
بقا الحال على ما عليه
حتى للسيمانة التانية فاكتوبر
ولا خونا العزيز محمد السجعي
كيتقيا وما بقى كيدوز ليه طعام
جاتو السخانة وبقا عاطيها غير لشراية د الما
في العشرين من اكتوبر تكفسات حالتو
وما بقاش قادر يدوي ولا يتحرك
وكان من قبل قال لينا بلي قرصاتو شي بخوشة
طلبنا الكارديانات باش يصوفيو بالدوا
مبغاوش ولكن خلاو جارو يدخل للسيلون عندو
مشى عندو خونا بن رضوان التيجاني
ودا معاه الما بالزايد
باش ينقي ليه حالتو ويصبن ليه سروالو
لي تجرتل بالدم واللعيبات لي كيلوح بنادم في الطواليط
رجع خونا وبن رضوان للسيلون ديالو
وعاود لينا كيف لقى المريض
الدم كان كيدوز ليه من نيفو فمو ومن تحتو
السخانة طالعة ليه والتقيا ديما
واحد من الخوت قال الكارديانات
عتقو هاد الروح او ربي غادي يعتقكم
الدين ديالنا راه دين الرحمة وفعال الخير
غير شي فنيدات وتشريو بلاصتكم في الجنة
هاد الهضرة ما لقات لا حنين لا رحيم
واحد من الكارديانات لي تقاس ليه قلبو
وعرفنا من بعد بلي كان عندو الدوا في الجيب
ولكن ملقاش كيف يدوزو من المريض
حيت الدعوة كانت مخلطة
بقا خونا السجعي كيتألم وكاينادي على خوه الكبير عبد اله
حيت يتيم البو ورباه غير خوه الكبير
كان ديما كينادي ليه فكل مرة كيحس براسو مضرور
فخمسة وعشرين اكتوبر
حلو عليه الكارديانات البابا
والخبار فراسكم عارفين شنو غادي يلقاو وعارفين فين وكيفاش غادي يرميوه
ولكن ماشي هادشي لي جرا
فاش حلوا عليه الباب احتوا عليه وخرجوه للساحة
بقينا كنحاولو نسمعو شنو طاري على برا
واش توفى خونا ولا شنو واقع
فلخر تفتح باب دلكاشو وجابو خونا العزيز
قالينا الشاف ديالهم
ما تخافوش على صاحبكم
ربكينا ليه واحد لبرا مزيانة
شكرنا على الجميل لي دار او بداو شي وحدين من الدراري كيغنيو فرحانين
حتى قطعنا العفياوي
جار السجعي في السيلون
قالينا سمعوني مزيان
داكشي لي شفت راه كيشرق الروح دبنادم
الكارديانات ما حطوش السجعي فوق البياصة
راه لاحوه فوق الارض
رماوه بحال الكلب
ما كيبان لي حتى شي امل مع هاد الناس
صدمني هادشي لي شفت وزيد عليها الهربة لي دارو وسادين نيوفهم
بحال الى هاربين من شي جيفة
هادشي اللي سمعنا وضرنا كاملين
بداو جيرانو كيردو معاه البال
كلما دار شي صوت
كنحمدو الله ولكن فاش كيسكت
كيدخلنا الشك كنقطعو النفس
ولينا بحال كفوف دالميزان مرة طالع مرة هابط
في العشية دخلوا الكارديانات للستيلون ديال السجعيب
وخرجو بالسقيل شنو
غادي يطيح ليك فبالك ايلا كنتي فبلاصتنا
المريض قطع الحس وما بقى كيتسمع لو صوت
الغد ليه في الوقت ديال تفراق دالفطور
بديت كنغوت عليهم باش يعاونو خونا
وهنا دار فيا الشاف دلكارديانات بن دريس
قالي بصوت عالي باش يسمعو كلشي
مالك صدعتينا انت
ما عندك لاش تعاود لينا هضرتك الزينة
النيميرو سبعة را مات البارح في العشية
كيفاش بغيتونا نداويو الميت
قلت ليه كان عليكم داويوه قبل مايموت
قتلونا ولا عطيونا حقنا
علاش هاد العذاب
رد عليا قول اللي حبسوكم هنا
انا والكارديانات راه غير كنفدو دروك
هاد الكلام رشق لينا نبلة فقلوبنا
اللسان د بنادم خرص
المرار والحيرة طغات علينا
هادي غير البداية ومازال مازال
بنادم تشوكا حيت آآ
كانت هادي اول مرة كيتوفى فيها شي واحد في الكاشو ديالنا
خلاوه كيذوب شوية بشوية حتى
تقاضى حسينا براسنا ما عندنا طاقة مراد المصيبة لي ضرباتنا
وكيف الموتى ديال الكاشو الثاني دارو ليه
الواو في الشراوط ولاحوه في حفارة
البروكرام عندنا متبدلش
ولكن قلبنا على النكات والغنا لمدة طويلة
احتراما للروح تصاحبنا
كنا كنقراو القرآن كل جمعة باش كنترحمو على الخوت لي مشاو
فاش كتشوف هادشي لي
جاري هنا كتبقى
تقول مع راسك راه يمكن النوبة توصلني شي نهار
مسألة دوقتو وصافي
دبيحة كتسنى دورة في وخلاص
ولكن ضروري خاص بنادم يتحرك
داكشي علاش فكرت نخرج الخبار ديال تا زمامات للرأي العام
كان خصني ندبر على شي لعيبة نكتب بها
مكانش عندي الستيلو
ولكن الاوراق كنت مخبيهم فواحد الكوان فالسيلون
مايطيح عليه تا حد
بقيت طريف دلختف فلرض ونجرتو مع الحيط
صاوبت المداد من الشناتفد الشطابة والصوف دالشراوط
حرقتهم وخلطتهم مع الما
وولى عندي المداد باش نقدر نكتب
وجدت لبرا وطلبت واحد باش يدير المزيان
قلت ليه جوج اقتراحات
اللول يعطي لبرا من ايدو لليد لي مصيفطها ليه
والمقابل غادي يكون
فلوس والطرونسبور على حساب
والاقتراح التاني هو يصيفطها فالبوسطة لا ما قدرش يسافر
واخا تردد واعتذر ولكن
فلخر قنعتو يدير هاد الصعيبة
قبل ولكن بشرط
ماشي هو لي غادي يمشي
غيصيفط مراتو ولا بنتو
تنوب عليه وتقضي لينا الغرض
باش يكون الاحتياط كتر
صيفط جوج بريات بحال ديك المرة
وحدا لمراتي ووحدا للدكتور لي خدامة عندو
كان خصنا نتسناو حتى لشهر ربعة فتمنية وسبعين
باش ياخد الكارديان عطلة فيها عشر ايام
وحنا كنتسناو طاحت علينا مصيبة جديدة
لي بسبابها بقينا
سنين وحنا مجبورين نسمعو الغوات. الخبيط
والروينة د واحد صاحبنا
اللي تزعزع مسكين
ياك ما شي جن ديال الكاشو الثاني جا يزورنا
لي كيبان ليه هو ان
خونا ميمون الفاكوري بقى بزاف دالوقت داخل سوق راسو
كيتأمل حتى خلق واحد العالم ديالو عايش فيه بوحدو
بدات هاد ملي
كان خونا حمد المرزوقي واحد النهار في شهر طناش
كيجود القرآن بواحد الصوت كيتخشى عليه كلشي
شوية نقز خونا ميمون وقالي سكتنا
سولناه ياك لاباس علاش قلتي للسيد يسكت
قالينا راه شي اصوات غريبة فستيلون قالت ليه سكت خونا لي كيقرا القرآن راه صدعنا
فاش وقع هاد الفلاش
صحاب لينا بلي مرة ودايزة
والحال ان ميمون بقا كيدوي مع الحاضرين معاه في المكان
بزاف دلخوت كان تيبان ليهم بلي يمكن الجنون دارو بصاحبنا
بعض المرات كان كيتفرقع بالضحك
وشي مرات كان كيخلع ليه بنادم بشي غوات
السلامة يا ربي
داز شهر وهو كيتحاور مع دوك الصوات
موراها بدا كيغوت على صحابو في الفوج
واللي كاينين فالكاش والثاني
ممعاناش هنا ملي ما لقى جواب صحابليه واش آآ طلقو سراح عشرانو
وهنا بدا كيخبط في الباب د الحديد بجهدو كامل
وهاشنو كان كاع يقول
طلقوني باغي نخرج فحالي بحالي بحال صحابي
وبحبح جاوبني جاوبني
وكينات اجي فتح لي الباب وخرجني
را كملات لي العقوبة وما
مباغيش نبقى في الحبس
صاحبنا ميمون كان مضروب بتلت سنين
في القضية ديال الطيارة د الملك
وكمل المدة ديالو فالخمسة وسبعين
هاد العامين اللي زاد خربقات ليه دماغو
بسبابو ظلم الناس لهيه
عشرانو اللي كان كيعيط ليهم ماتوا بزاف منهم
الطريقة لي كان بها كيطالب بالحرية
كانت كتهد ليه صحتو وكتعييه
كتبزط الناس لي في الكاشو
لحقاش صاحبنا كان بالليل وبالنهار عاطيها للغوات والخبيط فالباب
رغبناه باش نقدرو نعسو
وقليل فاش كان كيدير بهضرتنا
عياو مبقاش مسوق لا للكعية د المحابسية
ولا للتهديد دلكارديانات
تكاشو عندنا تعادا بداكشي لي كان جاري في الكهش والثاني
داك الجهد باش
كان كيخبط على الباب كيطيح العجب
واش نيت هو
لي كيخبط الله اعلم
وصطاد الروينة توفى واحد السارجون فالكاشو الثاني
سميتو علال موهاج
فالشهر اللخر دالف وتسعمية وسبعة وسبعين
هاد السبعة وسبعين دازت كارثية
تقابيت طواليط سدو بسباب قلة الما
الشي اللي خلا الفيضانات ديال المياه الخروانية
تهجم على الكاشو
غرقت فيها ستيلونات
حتى الكولوار الحبس كامل تريح بهاد الزبل
الدبان الناموس والبخوش من كاع الشكال كيحجل عندنا
الروايح القالبة مرضاتنا وبزاف منا لي مرض بالسل
الشهر اللول من التمنية وسبعين
دخلوا علينا الكارديانات مع الربعة د العشية
ياك لاباس شنو طاري عاوتاني
موظفين دالحبس والكارديانات كلشي حاضر
فتحو الباب لول
وقال لشي واحد فيهم لبن عيسى الراشد يهز طبسيلك
والبريق وغطاك وتبعني
وفالبلاصة دار داكشي اللي قالوا ليه بلا ما يسول
بحال شي روبو
ده زول سيلون التاني وقالوا لمحمد الغالو يخرج
بزز باش كيتمشى بسباب الروماتيزم
والبداية د الشلل النصفي
شدو الكارديان من تحت دراعو ودفعوه على برا
كنطل من التقيبة د الباب
وكنشوف العشران د المعاناة كيدوزو واحد مور واحد
القبطان من الكبير لي كان عملاق او سبورتيف
كيشطب لرض بشراوطو لمجردلين
دارو مقوس وكيجر فرجليه
سالا معاه المرض
ضعاف وما بقى كيكسب الصحة لي كانت عندو يامات الحدة
فاش وصل لباب الكاش وعماه الضو د الشمش
لي ماشافها من نهار حطينا رجلينا فهاد الحفرة
خونا بلكبير ما صبرش او طاح لرض
سجد كيبكي وكيدعي
يا ربي ترحمني وتغفر لي
نتا ربي ومولاي
وحدك لي قادر تنجيني من بين يدي القوم الظالمين
حتو عليه الكارديانات
وسط الغوات د واحد خينا لي قاليهم سربيونا را ماكاينش الوقت
هنا جا الدور على عبد العالي الصفريوي
لي كيتمشى بالعرض الباطئ
وجوهو شحفان خلعني فاش شفتو
ضعيف لواحد الدرجة خطيرة
موراه غادي اعكاو عبد الله
رقم خمسة كيجرف فرجليه مع لرض بحالا كيدير التزلج
كيكالي بالحيط باش ميطيحش
كنت كنعرفو غير من صوتو
معمري شفتو وخا دوزنا ربع سنين مع بعضياتنا فهاد الحبس الملعون
شفت الصوت بلا وجه
خدودو غارقين فوجهو
طويل ورقيق كيبان ليك بحال شي عصا د الشطابة
من بعدو غادي لرقم ستة
بن رضوان التيجاني
قصير وبدا كيقرا عليه راسو
كيتمشى مطوي وشاد كرشو بيديه بجوج
الزاوية تسعين ما بين النص والفوقاني والتحتاني
يغوت واحد من المسؤولين على لي من بعدو
وكان من المفروض نشوف المرحوم السجاي
هادي وقيتو فاش كان غادي
يبان كون مازادش وخلانا
داز العافية وي محمد
رقم تمنية غادي تقيل بحال شي شارف قضى عليه الزمان
الحروف د وجهو مبانوش لي بسبب الزغب الكتيف لي داير بيه
اخر واحد داز من قدامي
هو عبد الكريم السعودي
الرقم تسعود وخا صغير فلاج
ولكن بان لي مدكدك او او كيتمشى بحال شي سكران
رجليه منفوخين او لحمو كيطل من تقابي فحوايجو المشركين
عنداكم تسمعوا لحمو تقول را كان صحاح
راه والو كاملين الجلدة لاصقة على العظم
عينيه حمرين كيدخلو الرهبة في النفوس
شعرو الطويل زاد فالقواادة وبينو بحال شي طلاب ما عارف كمارتو
كلنا كنا كنتشابهو
هادي ما فيها شك
الكارديانات كيخافو من الشوفات ديالنا
زيد عليها ريحة القيح لي كيخرج من التقابل لي مشتة على طول الجسم دبنادم
دفع لنا فيه شي روايح
ايلا خدمو بيهم في الأسلحة الكيماوية
يقتل قومان بقنبلة نخامية
الى شي انسان عادي شاف حالتنا
كن على يقين بلي
نعاسو غادي يترون ليه
وغنسكنو ليه فالكوشمارات اللي كيطلعو ليه
الخوت لي دازو قدامي غير الكسدات
سميوهم لي بغيتي
غير متعيطش ليهم بشر
راه الصفات دلبشرية مكاينينش
كنا شي حاجة خرا خوتي
الناس لي كنت كنعرف من قبل
اصحابي القدام تيق ولا ماتيقش
تبدلات احوالهم لواحد الدرجة
مبقيتش قادر نعرفهم
السؤال اللي يقدر يجي فبالك ونتا
كتشوفهم كيخرجو صحابك
ونتا كتسنى فدورك
هو فين غادين بنا اخويا وفين غادين بنا
كنتسنى فنوبتي باش نخرج نشوف شنو هاد الفيلم
ولا على الأقل نشم شوية د الهوا دبصح
حتى دخل السكريتور ديال المدير د الحبس
سي لحسن وقال الكارديانات يوقفو هاد العملية
صدقوا مرجعين دوك الخوت اللي خرجوا لسيلوناتهم
ما فيها هي ان الدعوة تخلطات على الكارديانات
من بعد عرفنا بلي
جاهم من عند المدير
لي قاليهم يخويو النص ديال الكاشو التاني
يديرو جوج مساجن
سيلون واحد حيت غادي يجيو شي مساجن جداد
وفي عوض ما يطبق هادشي غير على الكاش والتاني
ترونات القاضية وداو حتى الناس من عندنا للكاشو لاخر
فاش تكالمات الوقت وزادو الكارديانات فحالهم
عاودو لينا الخوت لي مشاو للكاشو لاخر داكشي لي شافو تما بالديطاي
داوهم مجموعين الكاشو التاني
ودخلوا كل واحد منهم مع محابسي في السيلون
اول واحد بدا التعاويد هو بن عيسى
رقم واحد قالينا
دخلوني لرقم تلاتين
مولاه هو عماروش
لقيتو ملوي فشراوطو مجبد فوق الباياصة
قالي زيد قرب لعندي
بغى يسلم علي حيت السيد مشلل
بلا ما نقول ليكم ريحة العفن شنو كانت دايرة
زيد عليها لبابا دلخبز لي مرمية فلرض
قال لي انا عماروش
ربع شهور وانا على هاد الحال
عندي المصارن وكنتسنى غير نوبتي باش نلقى مولانا
رماة ستة دالناس هنا
وقليل فاش كناكل شي حاجة
سمح لي بزاف على هاد الريحة راه
مدة هادي وانا كنبول فسروالي
راني فرحان لي راك هنا باش تعاوني
شنو سميتك بن عيسى
ظريف ودرويش قلبو
داب فاش شاف خونا عمار وشف ديك الحالة
قاليه سميتي بن عيسى الراشدي
ما تخافش انا غندير اللي فجهدي باش نعاونك
ومن اليوم حسبني بحال خوك الصغير
وهنا يغفلهم الكارديان وقال لبن عيسى يجمع حوايجو
باش يرجع للكاشو لول
مورا بن عيسى بداو الخوت كلها كيعاود شنو شافها
والخلاصة ان الناس اللي في الكاش والثاني
حالتهم كانت قود من لي فيها حنا بزاف
ماشي غير بسبب العدد دالرواح لي طاحو تما
ولكن حتى العدد د المسطيين او
الناس اللي كتحتضر وبقات ليها على الموت فيها
بعد اربع سنين وسط شهور في الجحيم
العشران دلبارح ما عرفوش بعضياتهم
حيت فهاد السنين القليلة
القبورا شوهاتهم نرجعو للموت
لي ضربات الكاشو التاني فالشهر لول ديال تمنية وسبعين
وصلات النوبة ديال اليوتنوم موحا
لي مات بسباب المصران والمعدة
في الشهر اللي موراه
فبراير كان هو اقوى شهر
داز فالتاريخ على الكاشو التاني
نهار طناش فهاد الشهر ماتوا جوج ديال الخوت
واحد في الصباح ولاخر في العشية
اللول كان هو عماروش
اللي عاودت ليكم عليه
فالوقت اللي كانوا كيدفنوه
واحد خونا اخور كان كيحتضر
السمية ديالو اليقظي محجوب
صحتو كلا الدق فالشهور اللخرة
هزوه لكارديانات وداروه مع عبد السلام حيفيه في السيلون
والغريب في الأمر
هو التخربيقة لي دارو
كيفاش كتحط واحد مريض ومشلول محتاج لي يقابلو
مع واحد ماشي بعقلو
ولكن تهز ممر تعادي
مكاين لاش تسول
اي حاجة تقدر توقع هنا
كنتي كتخايلها معمرها طاحت ليك فلبال
حتى اصحاب المترعة وما يضيموش مع المستقبل في تازة مارت
فداك النهار الكحل
مشاو لكارديانات ماشي على عادتهم
مع الوحدة د العشية ودخلو على حافل السيلون
سولوه شنو كيغادير
قاليهم كنت داوي مع صاحبي وقالي خليني نتكى واحد الشوية
قاليه واحد الكارديان
هز حوايجك وتقلعها من هنا
قاليهم حيفي راه السيد مريض ومحتاجني
رد عليه الكارديان
واش متيبانش ليك صاحبك راه مات
قاليهم حيفي راه ما ميتش
الصباح كامل وحنا داويين عادي را غير تكا يرتاح شوية
بلا مايتسوقو ليه
الزول ميت بشراوطو لي كان كيظل ملوي فيهم الوقت كامل
ولاحوه في الحفرة بحال لي سبقوه
بلا ما يتأكدوا واش
خونا ميت ولا مازال في الحياة
واش دفنوهم ورمامات ولا
كان مازال كيحتضر
الله اعلم والقارديانات تاهوما
واش يقدرو يقولو الحقيقة دهاد الفعلة شي نهار
ما نعرف  ليقظي كان من الناس ديال
البساط والضحك ما تقاسش ليه دماغو وبقى صافي حتى مات
فاش كنا في الحبس د قنيطرة
كان هو اللي كيمتلنا عند الإدارة
ودوز الكاشو تما بسبب الاحتجاج على النظام د الحبس
قال للمدير ديك الساعة
ماشي معقول طبقو علينا قوانين ديال الف وتسعمية وتنين وتلاتين
وحنا فألف وتسعمية وتنين وسبعين
قول الكارديانات ديالك يحترمونا
را مغاديش نسكتو
نتوما كتعلمو غير الحسانة فريوس اليتامى
وماشي في لحيتي غادي تبني العشاش
ما كانش عرف مسكين بلي غادي يرميونا فتازما مارت
وبلي الحبس في قنيطرة ما كيسوى حتى
وتقالد را من هاد القبورا فاش لاحونا
في عشرين فبراير نزلات علينا مصيبة اخرى
طفات الروح ديال خونا العيدي
لي مات بطريقة مختلفة على كاع لي قبلو
سيمانة الماجية نعودها عليكم
الحاصول ما فيه
خلاها با العنقة
لون عيد همومي
نعمر الف كتاب
لون عيد همومي
الحجرة يرد الجواب
لون عيده مومي للعالمين بكيو
وله انعدام مومي
الجبال بالصوت يدويو
تهلاو اخوتي
