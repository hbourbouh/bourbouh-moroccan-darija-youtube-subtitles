العقل صارح. فوسط بير مظلم بلا قاعدة
مقبور حي صلاش ميت على حساب الريف اللي واخد اللي واقع الخلاص اللي
السعادة عالحياة تارك الحيوط الدماغ فارغ
عاوتاني تعياو ما ترمش النم لا داز الوقت الهم عليك نازل النهار ما طالع
الشكوى تا حد ما سامع
من نهار جابونا لهنا
حتى لآخر نهار في الف وتسعمية وواحد وثمانين
ماتوا منا تسعطاش
سطاش فالكاش والتاني
وثلاثة في الكاشو عندنا
اي واحد ما عندو حتى فكرة علينا ولا فين مليوحين
تقول ليه غير العدد د الموتى لي ودعوا في ظرف تمن سنين فواحد الحبس
غادي يعرف بلي داك الحبس ما غاديش يكون عادي
كيطحن فبنادم عام موراه عام
ولهلا يوريك شحال دالمراض والمسطين
العفو الله فالعام ديال تنين وتمانين ما مات تا حد
ولكن وقع لينا مشكل في العز د رمضان
وبالضبط نهار طلطاش في شهر سبعة
كانوا الكارديانات كيفرقو علينا السحور مع جوايه الجوج دالصباح
ناض حيفي بلا ما يرد البال للشاف بن دريس
ودوز واحد الما جلة ملوية فشرويطة لجارو ميمون
ترب بن ادريس على الفيلم
وقال الحيفي يعطيه الامانة يشوف شنو فيها
غير لقا ديك المجلة
وهو يغوت على الكارديانات
اجيو تشوفو خدمتكم الزينة
الناس مفيكين هنا ولاو المجلات اسيدي كيدخلو تال عندهم
شنو مقابلين? البرد
ديال من هاد المجلة
قالوا ليه الخوت بجوج ما عرفناش
عاود سولهم شكون لي جابها ليكم
جاوبوه ما عرفناش
سبق الميم ترتاح باش خدامين
دار بن ادريس لعند حيفي وقال ليه
نتا اللي عطيتي المجلة لصاحبك
شكون عطاها ليك ولا جابها ليك
حيفي ما مسوقش
قاليه لقيتها فوق الضالة
بن دريس ما صور والو
قال الكارديانات سدو البيبان تا للصباح ونشوف هاد القضية
غير مشاو فحالهم وهي تتقربل عندنا فالكاشو
الصداع السبان والروينة
واحد من الدراري قالينا
وا الخوت راه ماشي وقت الخصام هذا
جمعو راسكم راه غدا يقرقبو علينا الكارديانات
اللي عندو شي لعيبة يخزنها ولا يوضرها فشي قنت
او ردو البال
راه حنا في الصيف
وراه يقدرو يهبطو لنا حوايجنا كاملين
فبلا ما تخبيو شي حاجة بين الفخاض
الغد ليه دخل
بن ادريس مع الشاف سعيد ومولاي علي
بداو بالستيلون اللول مالقاو فيه والو
دازو للتاني فيه الغال او مشلل او مجبد فوق الباياصة
هزوه قلبوه مزيان ما طاحو على تا لعبة
دازو عند بن الكبير فالسيلون التالت
طولو عندو ولقاو حريرة
جوج د الكتوبا ديال الدين جوج مجلات الدوايات وشي حجرات
خرجو من عندو
بلا نقاش مادام الحجة دامغة
دازو للصفريوي ناشف هاد الدعوة
موراه جاو لعندي
قالي بن دريس اه
الرايس را كنعرفو بعضياتنا
وعارفك عندك غير قودة
فإلى مخبي شي حاجة جبدها بلا صداعات
قلت ليه عندي عا هاد القرآن
دي ولا خليه راه اصلا حفضتو كامل
قال لي ما عندك لا دوايات لا كتوب لا راديو لا والو
قلت ليه منين
غادي يجيني هادشي وانا بين الحيوط ليل ونهار
دخل مولاي علي وقال لبندريس
راه الرايس حازق بحالنا
وما يقدرش يلقى شريك
تبعو خايب ومعمرو يدير الصحاب لا في الجنة ولا في جهنم
وقتما هدرتو بضحكة بكرشخة
الشاف سعيد ما قدرش يحط رجلو عندي ها فالسيلون
بقا على برا
يقدر يكون ما نساش نهار صبنتو وهددتو بالقتيلة
بن دريس ومولاي عليما قلبونيش
يمكن حتارموني حيت قراو عندي شحال هادي
ولا خاف ولا نكعا ونتجرع عليهم
بداو الخوت كيكعاو وناض الهراج
قاليهم المرزوقي حنا مسلمين بحالكم
علاش كتعاملونا بهاد الطريقة
تبعاتو اصوات كتنادي بحقنا ولا الموت
جاوبهم مولاي علي قاليهم انا هو عزراين فوق لرض
دابا نفرجكم نقز حشاد وقال الكارديانات
هادشي اللي كديرو راه ماشي فعال البشر
جاوبو الشاف سعيد
انا لي غادي نتكلف بيك نتا
غا صبر بلاتي
كنت كنطل من التقريب هاد الباب
نبقى نضرب على داكشي اللي جمعوه للكارديانات من السيلونات
باكية د الفرماج القرآن الكتوب الوقيت وزيدو وزيد
مولاي علي ولا عزراين كيف سمى راسو كان شوية مفركل فدماغو ما راسهاش
خدا الراديو وخدم الموسيقى وهو يدور فيه بن دريس باش يوقفها هادشي
جاوبو مولاي علي
شاف انا صايم من الصباح ما كميت او كتبان لي غير الضبابة
بغيت غي نسمع شوية هاد الموسيقى
واش انا كنجري بحال لحمق نفرق عليهم الماكلة
هوما كيسمعو للموسيقى
وانا متيقن بلي عندهم الروج
قلبو مزيان وغادي تلقاو الشراب مخبي
هضرتو كلها مزاقلة
خدا بكية ديال وقال لبندريس
هادو راه كيتمرقلو علينا الشاف
شوف حتى البقرة ديالهم كي كضحك علينا
واللي يقدر يدخل الطرونزيستور را يقدر يدخل حتى الطاسة لهنا
وصلوا الكارديانات للهدف ديالهم
ولي هو الستيلون تسعود وعشرين
ديال حشاد قلبوه
بن دريس ومولاي علي سفاع على علاه
ما لقاو تا وزة وخرجو
الشاف سعيد ما تصرطاتش لهيه
ما دواش بقى كيشوف حشاك
وحشاد تا هو كيشوف متسوقش
بدا سعيد كيقلب فيه وفنها مزيان
فلخر لقى مية درهم
والحال ان حشاد صيدهم
حيت كان خازن نص مليون فرجليه لتحت
ودار ليه ديك المية درهم غير مصيدة بين فخادو
فلخر جمعوا الكارديانات داكشي اللي لقاو فالسيلونات
وحرقوه في الساحة
علاش حيت كانوا خايفين لا يسيق المدير الخبار
ويقود معاهم السوايع
عندنا فرمضان كان فشكل
جوج دالصباح السحور
كيجيبو لينا مغرفة ديال
ومع جوايه الخمسة د العشية
كيفرقو علينا الما الخبز الحريرة والقهوة
نظام غذائي لا علاقة
جوج د الوجيبات فعوض تلاتة
على طول الشهر د رمضان
الأغلبية دلخوت كانوا كيصومو
تلاتة لي كانوا كيفطرو
والحجة عندهم ان
الصم فهاد الظروف لي حنا عايشين فيها
بحال الانتحار الغد ليه جا عندنا الحمامة وفلاش
وقالوا لينا نعطيوهم اي حاجة تقدر تغرقنا
حيت الكاشو غادي يعاودو يفتشوه
وهاد المرة الكارديانات كاملين
جا نهار تلاتة وعشرين يوليوز
دازو على الكاشو كامل
ما لقاو والو
ولكن حيدو لينا الماطلات
لي كنا كنصاوبوهم من الشراوط
الشعر والكراطن ديال الدوايات لي خدات لينا سنين باش جمعناها
الكارديانات تصحاب ليهم بلي خلاونا على الضس
ما فراسهمش بلي قدرنا نسلتو الراديوات باش نتبعو الخبارات
القرآن باش نراجعو لا نسينا
والمرايات باش ندخلو النور للسيلون
الراديو لعب دور كبير في
بيه باش قدرنا نعرفو شنو طاري في العالم
ربعة ديال الخوت لي كان عندهم
الوافي المرزوقي السعودي وحشادة
التواصل كان بيناتنا تيكون بالكودات
باش الكارديانات لي راخين ودنيهم مايديو مايجيبو
السعودي كان هو الطوب فالتعاويد د الخبارات
عشنا معاه نهار بنهار بحال شي مسلسل
الأحداث اللي كانت واقعة فداك الوقت
دازو ليام وجات ستة وتمانين
تشوف هاد الكارديانات مبقاوش كيدورو بجهتي
وبدوري ما بقيتش مسوق ليهم
وليت غير طريف من الديكور
وفرحت حيت نساوني
غرقت في الماضي وحداتو
وبديت كنجبد التفاصيل د ليام لي فاتو
مرة مرة كنفكر في الايام الماجية
وكنتخيل راسي حر
الأمل بحد داتو كان كيبورشني من الداخل
واش غيجي شي نهار ونخرج من هنا
ولا هنا مدهدل المكتاب غيتسالا
شحال من واحد جفاه النوم حالتو حالة
تعيا ما تحس في قطيع الخرفان في غار من الغيران وفيه الكمالة
كاين اللي كيشعل صدرو التصاص لايحريتو
كاين اللي كيبقى سهران كيهمس مع جارو باش ما يخسروش للنايم ليلتو
دازوا لي ياما
بقى الحال على ما عليه
من غير الكارديانات اللي ما بقاوش حاملين الطويل
لي عايش بخير حيت مراتو ميريكانية
واحد النهار قاليه واحد الكارديان
راه دوينا مع المدير باش نديو الطويل لشي بلاصة اخرى
حيت محملناش واحد كيجي فحقو دجاجة كل نهار
وصحابو كيضربو البيصارة
قالينا المدير انا مكندخلش فهادشي ديرو شغلكم وهنيونا
كان عليهم تاهوما يتزوجوا بكاوريات
وزوينة هادي المهم
الكارديانات رخاص السمطة
من غير بن ادريس اللي بقى هو العدو ديالنا
مولاي علي اللي كان تيقول على راسو عزراين
ولى بخير معانا
متافق مع الحمامة باش يخليو البيبان محلولين لمدة طويلة
وسمحو لشي خوت طوعو باش ينقيو مرة فكل شهر
قادرة تنقنع انا وغلول الحمامة باش يربط لينا شي اتصال بالفاميلات
البلان كان هو يمشي لقنيطرة ويجيب الدوا
زيد عليها تلتالاف درهم للصندوق ديال الدعم اللي دايرينو فالكاشو
موراها بست شهور يدير شي تسافيرة لعند فاميلات اخرين
كان ضروري هادشي يمشي فالخفا
حيت اقل حاجة تقدر تخسر لينا البلان
فهاد الوقت كانت فارعاني الكحبة
ولكن اللي كان خال عيني هي السخانة اللي كدوب ليه لحمي
كنقتارب العرق وكنحس بالعوافي شاعلة ليه فصدري
كنبرزط النعيمين بسعالي اللي ما كيرساش نهار وليل
فلول كنت بزز باش كنتحرك ناخد حقي فلما والماكلة لي كتهلك لي مصارني
من بعد وليت كنزحف
كندير اللي في جهدي باش
منطيحش في الفخ
ديال نكرم بلاصتي ونصدق مشلل
صاوبت واحد المخدة من شراوطي وحوايج الناس لي ماتوا
وليت كنديرها على صدري باش تكالي عليا السم د البرد
جاني واحد الإسهال مقود
وليت مجبور نمشي للطواليط كل لحظة
كان كيخرج مني داكشي بحال الما سخون
قبلت العرض ديال الحمامة والحشاد
ولي هو نشري الدوا لي خاصني ونأجل الاتصال بالفاميلا تال من بعد
اللهم نصوفي راسي ولا نتبع طريق الخوت اللي جابو الكاو
بحال الغالول لي بقا مشلول ومتكي على جنبو ليسر من تمنية وسبعين
وبن رضوان التيجاني اللي داب بحال شي شمعة
فهاد العام تبعنا الإقصائيات ديال كأس العالم لي كانت في مكسيكو
زهينا مزيان وفرحنا لداكشي لي قدر يوصل ليه المنتخب
اه كون عرفو
الجمهور اللي كان كيشجعهم من القبورة ديال تازما مارت كيف داير
ما نعرف شنو كان غادي يوقع لهم
في السبعة وتمانين دخلوا البريات ديال الفاميلو
شادهم في ايدي وكانترعد
ما قدرتش نقراه ونشوفيه ضعيف
قرا لي الطويل والرسالة وعيني غارقين وسط الدموع
كنبكي وانا كنشوف فتصاور ولادي لي معرفتهومش
خليتوهم صغار وكبروا
وخاء حروف وجههم مابانوش ليه مزيان
ولكن من شوفاتهم كيبان ليه بلي
قاسها وكتر مني
فرحت بزاف فاش عرفت بلي مراتي بقات خدامة باش تكبر الدراري
وزدت فرحت كتر فاش عرفت بلي
بنتي كتقرا في الكلية د العلوم
ولدي خدام في الوزارة د الصحة
قلت مع راسي
لاش غادي نتسوق لشنو وقع لي ولا غادي يوقع لي
ما دام ولادي كبروا ووصلوا لبر الأمان
الخوت كاملين فرحولي
حتى من الناس اللي ما وصلهم والو
واحد لي كعا
هو صدقي لي بدا كيهددنا بلي غيشريها لينا مع الكارديانات
عياو الدراري كيطلبو فيه ولي تاهوما ما وصلهم والو
ولكن صدقي ما بردش
وهنا كان خصنا نطاكي الحديد بالحديد
قلت ليهم سمعو الخوت
شي وحدين هنا راه كيفكرو غا فريوسهم
هادي المرة اللولة اللي كتوصلني شي برا مورا سنين طويلة
وكاين اللي ما عمرو وصلاتو شي حاجة ومازال كيتسنى
في الوقت اللي صدقي وصلوه بريات فاميلتو تلاتة د المرات
انا مضروب بالمؤبد
وما عندي ما نخسر انا
غادي نفرش كلشي ونقول الكارديانات بلي صدقي عندو الفلوس
وبلي رابط الاتصال وخرج الخبار ديال تازما مارت على برا
كاين من الخوت لي عاق بالقالب
وعرفني مغندير والو
لعبوا معايا الدور وبداو تيكالميو فيا
فاش جات الوقيتة ديال التفراق د الماكلة صايد قيمة قال والو للكارديانات
وداز السالمة فهاد العام نيت الغالب طلعوليه الدوايات لي كياخد فالراس
وقالي انا وغلول ندويو مع الحمامة
باش يجيب ليه واحد الدوا تقليدي عند واحد العشاب مشهور فتافيلالت
مورا شهر جاب لينا خونا اللعيبة
دوا مصنوع من ربعة وتمانين عشبة
مخلطة بالعسل التمر والسمن
وحيت بزاف ديال البيلوطات ما عمرهم شافو الغالو
استغلينا الفرصة وطلبنا من الكارديان يخليوهم يزوروه
باش مشاو لعندو تخلعو بداكشي لي شافو
كان كيسحاب ليهم غادي يلقاو كائن بشري في السيلون
ولكن الغالو كان
غير سكوليطا فيها نقيطة د الحياة
كمشات العظام مشوهة وخلاص
طغالو كان قابط شمعة لعل وعسى يشوف الوجوه لي دايرا بيه
ولكن المراد ما تحققش وما قشع والو
الخوت من هول المنظر فبلايصهم كرمو
لحمو كلو متقبل جراح المقيحة
كان تيبان بحال شي شرويطة بشرية
ولكن واخا هكاك
كان مسلح بالايمان وتيقتو بالله كبيرة
بقا عاطيها لدوك العشوب تلت شهور
واحد النهار عيط ليه غلول قالي
واش بغيتي تشوف واحد المعجزة
واحد المنظر غادي ينغمك
دخل تشوف الغالو ولكن ما تعيقش حتى نديروها مفاجئة للخوت
دخلت للستيلون الثاني
وهو يطير لي عقلي
تيصحابلي غير كنحلم
عينيه خرجو ونا كنشوف قدامي الغالو مقرد فوق الباياصة
كيتحرك صحا سلامة
عطاه غلول لعصا د الشطابة وشد ليه كتفو وقال ليه
اتحرك باراكا من العجز
دار الغالو جهدو وهو كيتبسم
وقف وبدا كيخطوي بحال شي روبو
تقولك غيتمشى فوق القمر
منظر تقدر تفرك عليه عينيك حيت اه صعيب تيقو
غلول فرحان بحال شي دري صغير
قال لي شوف هالجي كيكة
هادي هي الإرادة والصبر
كنت ديما كنقول اللي بغا راه يقدر
من زهرنا المخور
الحمامة مبقاش فتازمة مرت
والغالو ما قدرش يكمل الدوا ديالو
عليها رجع للحال لي كان عليه
وشد لرض فخطرة
وحيت كان عاجز يوقف قدام الدورة دالماكلة القليلة الموسخة
لي مكتصلاح لحتى زمرة
بدا كيحتضر بحال شي ورقة دالشجر كتكرم شوية بشوية مع الزمان
والحاجة لي كنت تعجب لها في الغالب
هو السيد كان فأقوى الظروف
وهاكاك بقا مهدن وماكيغوتش
كيكتم همو فعماقو
باش ما يحزنوش رفاقو
الودنين عندنا كانوا واكلين الدق بالصداع
من غير غوات المرضى وخباية المسطيين في البيبان
القزدار اللي فالسقف كيبقى يضرب بيه البرد وتخبط فيه الشتا
الشي اللي كيفرض علينا السكات الايام طويلة
اسناني تقيحو لي وجاني واحد الصداع خلاني بلا ماكلة
بلا نعاس فوق التفراق د الماكلة
الكارديانات كانوا تيخليو حساد يجيب دورة في الستيلونات
عند الناس اللي بغات تحيد شي سنة
كان تيقلعها غير بصباعي يديه
ويلا كانت شادة فراسها ومعكسة
كيخدمو الخيط اللي استاد الأمراض اللي كاينة فتازما مارت ماكاتقاضاش
كنت كنلصق في الفراش بسباب المراض لي فيا
دازت عليا الوقت اللي ما قدرتش نتحرك
صرتوا يامات الكز
كنت كنقضي حاجتي فسروالي
الناس لي كانت كتشرولها في الحوايج مكانتش كتخبيها
حيت مكانش هدا سر بيناتنا
وشحال من مرة علتنا كانت السباب فتقشابنا
كترة الهم كضحك
واحد النهار بوحيدة اللي كان كينطق السين شين
قال لي عرفتي البارح ما بغاش يديني النعاس ا صاحبي
حيتاش جيب بيشي
قلت ليه واه ياك لاباس
قالي راه نفخوليه باقلي ولاو بحال البيضات ديال النعامة
قلت ليه ايوا ديك الساعة صاوب بيهم هوما ليط
في الكاس وتبدلات الحوالة
مشى الحمامة وشد مولاي علي التقاعد
وجا واحد الكارديان كنا كنخافو منو حيت كان ناشف
سمينا عليه سرفر
بنادم كحالت الدنيا فعينيه
المكتوب كيتصرف والقدر رجعات ليه السعلة بواحد الشكل ولات حياتي فخاطار
وخا معنديش مع القمرية حيت كنلعب بوراقي باينين فوق
غمضت عيني على كاع الاحتمالات
وخديت ورقة د خمسين درهم
كتبت فيها السمية ديال الدوا لي خاصني
حشيتها في ايد داك الكارديان
تردد واحد الشوية
وشد الامانة ومشى
بقيت كندور الاحتمالات فراسي
يقدر يقولها للمدير طامع فشي تدويرة
ولا يقدر يضرب الفلوس فجيبو بلا ما يجيب لي تا لعبة
والاحتمال التالت اللي ديالو كان طايح
هو يدير المزيان ويجيب لي دوايا
الغد ليه وقيتة تفراق د الما
صبري كيتقاضى والضربة د تقلبي علاقا
كنتسنى فوقاش نسخف ونجي اللور دودة
تحل بابي على غفلة
اعطاني الدوا وخدا خمسطاشر درهم
دار معايا الجميل صراحة
دازت سيمانة وليت بخير
عاودت لخوتي على الفيلم لي جاري وقلت ليهم بلي الكارديان وصاني
لا بغيتو الدوايات
راه يقدر يجيبهم لينا
ولكن بشرط داكشي يكون حسي مسي
كنت انا لي مكلف
كنجمع عند الدراري وندوز ليه
فاش كيجيب الدوايات كيعطيوهم لي وكنفرق داكشي على ماليه
بداو الكارديانات كيعياو وكلفو واحد من الخوت بغسيل الطناجر
وتفراق دلماكلة الشي اللي خلانا ولينا نقدرو نخرجو للكولوارات
وخا الضو قليل وصعيب تميز بيه ما بين الوجوه
باقي نعقل على السعودي لي عنقني كيسحاب ليه انا بلكبير
منا اللي بكى لهاد الجماعة ديالنا
وفاش كتأمل فهاد المنظر كيبان ليك
الرجال كيقلبو على من يدفي الروح د الوحدة اللي قتلاتهم
بديت كنختابر الإيمان بشي وحدين او قلتليهم
العقوبة ديالكم سالات شحال هادي
ومازال كتعاني وبلا موج بسرعة
ياك الله رحيم بعبادو
فعلاش كيعدبوك هما هنا
قالوا لي راه البشر اللي ظالم وغاشم
كيستعمل داكشي اللي عطاه الله باش يقضي على خوتو
تعمدت نزيد في الحجة وقلت ليهم
ياك اله مطالع وقادر يوقف هاد الظلم
علاش موقفوهش جاوبني واحد فيهم
راك على حق
ولكن الله راه يمهل ولا يهمل
تيخلي للظالمين وقيتة فعينيه يتوبوا ويصلحوا نفوسهم
ومن الجهة الاخرى كيختابر الايمان والعقيدة ديالنا واش شادة في الصح ولا لا
وشنو ما كان مقدر لينا فحنا راضين بيه
والله ما غاديش يضيع لينا حقنا
ايلا خسرنا الدنيا غادي نربحو الجنة
اصغر واحد فينا علق وقال لينا
تهز ممرت مدرسة تعلمت فيها نفكر نصبر
ونرضى بالقدر ومادام راني فيها
فراه مغاديش نعصى الله
برا اي حاجة تقدر تغريني ونطيح فشي حاجة حرام
هاد الخوت كاملين كانوا صادقين فداكشي لي قالو
حيتاش روحيا ربحو كتر من لي خسرو
وبعدو على الطريق الخابة لي كانو غاديين فيها
الخرجة خلاتنا نبقاو نشوفو بعضياتنا
ونتناقشو فشي امور بيناتنا
واحد النهار واحد صاحبنا قال لي
انا مباغيش نخرج من هنا بالعفو
سولتو علاش قال لي
شنو الفايدة نخرجو للشمس وحنا دمرنا ومسحوبينا مرض
مكتهمني لا شمش لا
هو الا كان تحقوقي مضروبة مع الحيط
قلت ليه الى كتاب وخرجنا راه
غادي نفلتو من الموت
وغنعيشو مع الناس
راه جينا للدنيا باش نعيشو
ماشي باش نبقاو مرميين في الحباسات
قاطعني وقالي الى كنت غادي نخرج ونبدا نسعى ونعيش عالة على فاميلتي
بلا تعويض ولا منين نصور رزقي
فكيبان لي الموت هنا حسن لي
وبلا ما تقولي راني كنشوف الدنيا كحلة
ولكن نهار نخرجو من هنا غادي يبان ليك ديك الساعة شنو غادي يصرا
واحد الليلة من
الليالي دالصيف الخانقة
شي ناعس وشي كيقرا القرآن بصوت خاشع كيجيب البكا
تلقات واحد الغوتة زعزعاتنا
كانت الغوتة ديال خونا الغالو
اللي طاح من فوق الباياصة
حيت تلاتة دلخوت لي تطوعو باش عالجوه وينقيوه فديك الليلة
نساو ليه لمساند الجنب لي كتكاليه باش ميطيحش
قبل ما يطيح يغوت على ما طاب جهدو
بسلامة اخوتي وهو يغيب
عيطنا عليه والو مكيجاوبش
بدينا كنضربو في البيبان ونغوتو باش يجيو الكارديانات
دازت نص ساعة قبل ما يدخلو
حكينا عليهم لي جراو وطلبناهم يفتحوا الباب يعاونوه
فاش حلوا عليه لقاوه طايح فوق ضايا هاد الما
مبغاوش يدخلو بسبب الروايح المعفنة
قالوا لغلول والشاوي وبوحيدة يرفعوه لبلاصتو
موحال لي عوض واحد من الكارديانات لي خرجوا تقاعد كعا
دار فينا كاملين
قالينا جبتونا فنصاصات د الليل على ود محابسي طاح من فوق ضالة
والحماق هذا بدا غوات الخوت
هداك راه بنادم ا موحا
ونتا مسلم وعليك تسلكو
رد موحا واش ميمكنش تسناو حتى يصبح الحال
هاد الصداع كامل على ود محابسي مشلول
جاوبو واحد صاحبنا
هداك راه عشر سنين هادي وهو مشلل
ويلا خليتوه مرمي فالما غادي يموت
قاليه موحا داكور اسيدي
ولكن ما كانش عليكم ديرو هاد الروينة كاملة
انا را شفت شحال ديال الناس قدامي كلاوهم الضبع
ماشي غير نتوما لي كتموتو
دابا شنو دير مع هاد المريض
باش تلوحو للضباعي يهرسوه ولا
تدقدق ليه عظامو وتلوحو فشي قنت
عاد يقدر يوعى بالحالة زعما
واش معندوش الدماغ باش يفكر
ولا عندو شي حاجة اخرى فوسط داك الطارو
الكارديانات تا واحد ما دوى كلشي خرج مسكت
الا دموعها لي خارج مشربل
كان من الكارديانات الجداد او فنفس الوقت هو الشيفور د المدير
يمكن شاف الموت بزاف قدام عينيه عليها ما بقاش مسوق بالمرة
فالتفراق ديال الطعام كيوصل بيه التمردين ديالو والحقرة
لدرجة انه كيقول المراض
نوض ا الفني الان
لي بغا ياكل راه خصو ينوض
واحد النهار قال هاد اللعيبة لواحد من الخوت
ورد عليه صاحبنا
راني مريض وما قادرش نتحرك فيا الروماتيزم وعندي المعدة
قاليه حمو حتى انا بحالك
وخا هكاك كنتحرك وكنتمشى بخير
راه احسن دوا هو القرعة د الروج
واش بغيتيها قاليه صاحبنا
لا را داكشي حرام
بقا كيهدد فيه حمو
ومن زهرنا ان الذاكرة عندو متقوبة
كيهدد وكينسى ما كيدير والو من داكشي اللي كيقول
كلما تفكرت ديك الليلة فاش طاح الغالو
كيضياق عليا صدري
كنتعجب للجور والظلم د بنادم لخو بنادم
ولكن فاش كنتفكر بوحيدة
كاعي وكيضرب فالباب مور فطيحة دلغالو
وكيبغي يعيط وسكور
وتيقول وشكور وشكور كنخرا بالضحك
دازت عامل التقاعد ديال الكارديان مولاي علي
وخا هكاك خلا داكرة زوينة فقلوبنا
قبل ما يمشي
دار علينا كاملين
كل واحد في السيلون ديالو
ودعنا بالاعناق الحار
فسقف باب الغالب
شعل شميعة ودخل لعندو
قرب منو وعنقو ما طلقوهش لمدة طويلة
تفرقع بالبكا وطلب السماحة والعفو
وهاشنو قال ليه
سمح ليها خويا الغالي وصفح لي
اغفر لي اي حاجة ضريتك بها فلول
راه كانت الغشاوة على عيني
ولكن فاش حليتهم راه
حاولت نصلح من حالي
سمح لي بزاف راه
غادي نمشي فحالي بالمرة
وما عمري باقي نرجع لهنا
مشا مولاي علي مور ما طلب السماحة
الواحد هو اللي يشوف في المرايا ويتحاسب مع راسو
باش الطريق لي غادي فيها فحياتي كنضر بيها شي حد
واش عمرك خديتيها من وقتك
وحسبتي للناس اللي ضريتي
ودرتي طلبتي منهم السماحة
لكنتي غالط فحق شي حد
المفرقع ديالك مكيخليكش دير هاد الخطوة
عفط على جد باباه الكلب او
سير طلب السماحة من الناس لي غلطتي فحقهم
تهلاو اخوتي
