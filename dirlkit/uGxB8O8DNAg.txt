الا بعدتي على الصداع والتبرزيط
وطفعتي الضو ودرتي الكادو
غادي تكون درتي خير فراسك
مشينا    بيقول           مرة مرة مزيان بنادم يرجع السينتة اللور باش يعرف
كيف وصل به الحال فين هو
داكشي علاش كيبان لي اليوم نرجع معكم للانقلاب ديال الطيارة بالتفاصيل ديالو
عارف بلي الأغلبية فيكم غادي تكون واصلاه الخبار
كاين لي عارف بزاف كاين لي شوية
كاين لي معارف والو
كاين لي فراسو ولاخر وحدة اخرى
فاليوم غادي نعاود ليكم داكشي لي جرا من ديالي
وكيف اي حدث تاريخي وقع
خود منو لي بغيت
وخلي اللي بغيت
اول سؤال كيطيح عليها البال فاش كتفكر فالنقيلة بلي وقع هو هدا
اشنو جرا في النهار ديال الانقلاب
سطاش غشت الف وتسعمية وتنين وسبعين
وهنا غادي نفرق ما بين داكشي اللي طرا فالصخيرات فالواحد وسبعين
وداكشي لي طرا للطيارة فتنين وسبعين
فالصخيرات كانت العملية اللي دار المدبوح انقلاب عسكري
ما كاين لا مشروع سياسي ولا تحالفات
الهدف منها يعزلوا الملك ويحكم العسكر للبلاد
ما كاين حتى شي تخطيط
بخلاف الانقلاب لي غادي نسميه
المؤامرة د افقير
لي كان مشروع داخلة فيه المعارضة
العسكر وناس قراب من الملك
الا الفاسي وعبد الرحيم بوعبيد واوفقير دارو اجتماعات سرية
الرباط كازا فاس وطنجة
تافقو فيها على البرنامج السياسي لي يقدرو يحكمو بيه لا قصاو الحسن التاني
تجيو دابا كيوقعات
نهار ربعطاش غشت الف وتسعمية وتنين وسبعين
كان الكولونيل امقران عند الجنرال اوفقير فالدار
قاليه اوفقر بلي
خاصو يكون واجد راه الملك غادي يرجع من فرنسا
فهاد الوقيتة الخطة بصمو عليها وطرقوها
الخطة كانت هي يصيفطو طيارة ديال
تلقى اللي جاي فيها الملك
وتهبطها صحة في القاعدة العسكرية د قنيطرة
تما غادي يكونوا قوات عسكرية محسوبة على
غادي يشدو الحسن الثاني
وغادي يعلنو على محمد السادس معاليك
غيقادو المجلس د الوصاية والحكومة
غادي نفيو الحسن التاني للقصر ديالو ففرنسا
باش يتعرضو للطيارة لي جاي فيها الملك
داروه فلول غير طيارة وحدة
وكان من المفروض تكون مسلحة غير بقرطاس ديال التدريب ماشي ديال بصح
الحاجة لي كان كيعرفها غير اوفقير بوحدو
امقران ما كان فراسو ما يتعاود
ما غادا تهز خلقنابل
حيت اوفقير مبغاش شي واحد من لي تحت منو يخرج ليه على لبلان
كيف طرا للمدبوح في الصخيرات
عليها بغى يسلح الطيارة غير بالمزور ويهبطو الطيارة فقنيطرة
ولكن نساو بلي
الحسن الثاني تا هو كيلعب مزيان
مكانش اوفقير بغا يطيح طيارة ولي راكبين فيها
واللي كيوصل العدد ديالو من شي عشرين هكاك
الهدف ديالو كان يصفي الملك سياسيا
ماشي جسديا كون كان اوفقير باغي ياخد السلطة راسو صحة
كون قتل الملك بلا تحفظ
كانوا عندو بزاف ديال الفرص وما دارهاش
شحال من مرة جا عندنا الحسن الثاني تال الدار بلا كرات
علاش ما نتا هز الشيطان هاد الفرصة باش
يولي خليفة بلاصة الخليفة
الدوارة لي واسعة وعريضة صغروها واختازلوها في اوفقير بوحدو
ومع شي بيلوطات خلعهم والنضاضر كحلين ونفدو ليه ما بغا
ولكن الحقيقة بعد منها هادشي
الحاصول امقران قال اوفقير بلي صحتو مكتسمحش ليه يسوق الطيارة
وهو يقوليه جيبلي كويرا
الغد ليه خمسطاش غشت
دارو اجتماع بتلاتة في الدار البيضا
او فقير امقران وكويرة
قادو فيه المسائل وتفرتكو
وصل الوالد ديالي للرباط مع التلاتة د الفجر
ما نعسش ريح فالبيرو ديالو وكتب ديك الليستة اللي كنت لقيتها فالجيب داللبسة اللي مات بها
مع الربعة ونص دار اجتماع فواحد الخيمة جنب البحر ديال تمارة
ما رجع من تما حتال الحداش ديال الصباح
هدا هو النهار ديال سطاش غشت الف وتسعمية وتنين وسبعين
مورا الدار جا امقران زار الوالد ومشى لقنيطرة
هنا غادا تبدا العملية العسكرية
امقران قرر منو لراسو باش اصيفط ستة ديال الطيارات يتلقاو للملك. على عكس البلان لي كانوا متافقين عليه من قبل
قاليه صيفط طيارة وحدة سايقها كويرة
وباش نفهمو مزيان شنو وقع
غادي نشوفو الرواية لي قال امقران في المحكمة
نسمعو ليه فاش رجعت للقنيطرة طلبت من
حشاد باش يوجد السرب ديال ستة الطيارات
غير تلاتة منا اللي يكونوا مسلحات
ولكن ما شرحت ليهم والو
عيطت على اليازيد
وقلت ليه بلي المصير ديالو مرتبط بديالي
وبلي شي حوايج كبار غادي يوقعو
عطيتو اللورد را باش يوجد قروبات ديال les gardes
نفد داكشي اللي قلت ليه بلا ما يسول علاش
فاش وصلات الجوج ونص تلاقيت مع الكويرة
انا باين عليه العيا من وجهو
ديك القهوة اللي شربها مع افقير بالليل ما خلات للنعاس منين يدوز الليل
ديال لابد خصو يكون ناعس على الأقل تمنية دالسوايع الى بغا يسوق مزيان
شوية من مور ما قلعو هاد الطيارات
جوايه ديك الربعة قل قسم
عيط لي باش يتبع معايا شنو طاري
مع الربعة وخمسة وعشرين دقيقة سمعت واحد من البيلوطات قالتها لي
من هالترم كتعرف بلي الهدف ولى قدام عينيهم
ولات كاتبة ليهم
فهاد اللحظة بديت كنسمع البيلوط اللي سايق الطيارة ديال الملك كيغوت
قولوا تبعد راه كتقرب بزاف من الطيارة
نسدو هنايا الهضرة لي قال في المحكمة
وغادي نكملوه على حساب القوال ديال امقران نيت
الخلاصة ان في الربعة وخمسة وعشرين دقيقة دوك الطيارات بانت ليهم ديال الملك فوق تطوان
دارو بيها وهنا فاش الرائد القباج
لي سايق طلب من باش يبعدو
شنو غادي يوقع دابا
الرواية المعروفة كتقولو بلي المهمة ديال كانت هي يطيحو
ولكن وقعت المعجزة وماطاحتش
هاد التفسير كيتصاطح مع الواقع
حيت تلقى وحدة حقيقية كتفرقع
على حساب الهضرة ديال البيلوطات
غادا تكون كافية باش طيح
دوك الافصانكات التلاتة اللي مسلحين كان فيهم غير باش كيترينيو وماشي الحقيقي
زيد على ان الخزانات مكانتش عامرة
وكان فخبارو كون داز داكشي بشكل اخر
الحاصول الكويرة دخل في اتصال مع القبع
قاليه غادي تنزل الطيارة فالقنيطرة
من اللحظة اللولة اللي شاف فيها الحسن الثاني دوك
مشى لعند القباج باش يفهم هاد الحماية لي جات على غفلة
قاليه القباج ها شنو كاين
الحسن التاني بان ليه بلي
الى هبطو فقنيطرة غادي تكون هادي هي الضربة القاضية
كان عندو جوج اختيارات
حلو فيهم مر
داكشي علاش بان ليه جرب حظو يكملو حتى للرباط
تاحد ملي كانوا راكبين في ما
كانت فخبارهم بلي مسلحين غير بقرطاس ديال التدريب
لحد الساعة باقي تاحد مسيرة تلقى وحدة
الحسن التاني بانت ليه بلي شي مكيدة تما
خاصة من بعد ما قال ليه القباج بلي ما كيبان لي حتى شي صاروخ فدوك
المهم الحسن الثاني قاليه كمل حتى للرباط
ماشي لي خلا كويرة كيهددها
را عندكم الأمر بالهبوط في قنيطرة
الى ما نفدتوش غادي نتيريو فالطيارة
الطاقم ديال بقاو ساكتين
ما كيجاوبوه بحتى كلمة
هاد الصمت خلا كويرة يتيري القرطاسة اللولة
مراها كاع لدوك لي مامسلحينش يخويو السيكتور
وتجويرها كيقرب يتيري وكيبعد
كيسحاب ليه بلي قرطاسة وحدة غادا تكون كافية باش يشعل البوينج
ولكن بقا كيشوف وكيتعجب كيفاش الطيارة مكملة طريقها للرباط
على حساب الرواية لي معروفة المدفع الرشاش تاع الكويرة خسر
ولكن في الحقيقة راه تقاضى لي القرطاس ما بقاش عندو
وهاد اللحظة عطا كويرة لدوك جوج لي مسلحين باش يتيريو
بدا زياد وبوخالف كينفدو
زياد ما جابت تا وحدة في
على عكس بوخالف
اللي تيرا وجابها فواحد من الماطر تلاتة ديال الطيارة
كتعرفو البيلوطات ديال باللي هاد السلاحات غير ديال التدريب
كان فات الحال ديك الساعة
الكويرة بان ليه بلي هادشي ما غادي يقضي والو
هو يقصد ذاك باغي يدخل فيها
نقز بالكرسي من الطيارة وخلاها غادا باش تساطح مع الطيارة د الملك
ولكن مصدقاتش ليه
دازت من حدا بلا متقيسها وطاحت
دوك جوج د لي مسلحين بداو كيوجدو باش يخويو داك القرطاس لي عندهم على
ولكن هنا غادي يبان الدكاء د الحسن الثاني
لي غادي يملي هاد الهضرة على الميكانيسيان باش يوصلها لدوك البيلوطات
ها عار الله لما وقفوه الطير
راه الملك كيحتضر
قباز راه مات والمالك راه تضرب فراسو
بيلوط المساعد راه مجروح ولكن غادي يحاول ينزل الطيارة دابا
وقفو التيران راه غادي تقتلو غير
ناس ابرياء ما دايرين والو
هاد الحيلة ربحوا بها دقايق قليلة
زيد عليها ان السلاح اصلا تقاضى لدوك الطيارات
نقز كويرة من
رجعو دوك لي كانوا معاه للقاعدة ديال قنيطرة
اما البوينكا قدرات تهبط فالمطار ديال الرباط سلا
فهاد الوقت امقران هرب لجبل طارق
الكويرة لي نقزو من الطيارة حدو بلاصتو وشدوه
العايدة ديال قنيطرة قلعو منها عشرة د
هاد المرة مسلحين ديال بصح
ومعمرين حتى بالصواريخ دالجو وارض
بانو فالمطار ديال الرباط او شافو تما وبداو كيتيريو
ويكفي تشوف داك المنظر اللي دارو وشرسم وداكشي باش
تعرف الفرق بين السلاح دبصح وديال التدريب
فهاد الوقيتة البيلوطات كاعما كان فخبارهم بلي الحسن التاني خوى المطار
خدا واحد الطونوبيل ديال شي موظف تما وتوضر بين الشوارع د الرباط
وصل للصخيرات وتما خدا اجراءات امنية مشدة
والكمالة راه فيها بزاف ديال التفاصيل سالاو بدوك خمسة القرطاسات اللي تقتل بهم او فقير فالصخيرات
زيد عليها حداشر واحد تعدموا فيها انا غير من عام الف وتسعمية وتلاتة وسبعين
بالقرطاس في قنيطرة
منهم امقران وكويرة
غادي نحبس حد هنا باش نقوليكم واحد القضية
قدما وسعتي الساركل ديال البحث فشي حدث تاريخي
قدما تيكون عندك بزاف ديال المعلومات لي تقدر تحلل
داكشي علاش قلت ليكم فلول
خود من الهضرة لي بغيت
وخلي اللي بغيت
لعماق ديال السيلون عندي ساد عيني وروحي فالتطواف
وقتي في الماضي بالتحليل كاندوزو
كتر من شنو لي مخبية ليا
تلت سنين هادي وانا بين هاد الحيوط
من شهر واحد ديال تمنية وسبعين
دابا وصلنا لواحد وتمانين وانا مازال حي
حي على حساب العين لي كتشوفني بيها
نقدر نكون ميت في عين شي باطن
وكيفما شفتيني را عندك الحق
قدرت نتاصل بفاميلتي وخا مكنشوفهومش
صوبت واحد اللعيبة بحال التيليفون بشي سلوكا ودايزة من عندي حتى لعندهم في الشومبرا
اول مرة غادي نهضرو مع بعضياتنا مراسلين
حسيت بحال شي عمى غادي نرجع ليه الشوف
وكنت بحال شي واحد طلعو من تحت النقاب شي زلزال
فالطرف لاخر ديال الخيط ما كانش الجو مبدل عليها هنا
اول حاجة سمعتها هي الصوت ديال مليكة قالت لي
رؤوف خويا العزيز واش انت بخير
كيف درتي واش راك صابر
راه واخا فارقينا راه قلبنا معاك ديما
ملكة تحبسات ليها الهضرة بالبكا
جمعات نفاسها ووصلات لي السلام ديالهم كاملين
وجاي فزقلي بالدموع
ولكن صوتي بقا مرصي
خصني نصبرهم وما نخلعهمش عليا
وهادي اقل حاجة نقدر ندير على قبلهم باش نخفف عليهم شوية
كنسمع الصوات ديال خواتاتي مخلط بالضجيج
كلهم باغين يوصلو ليه هضرة زوينة
هضرت مع كل وحدة فيهم شوية
فهاد الوقيتة مقدرتش نهضر مع مي عبد اللطيف
الشبكة اللي صاوبت يالاه واصلة هاد الساعة الخواتاتي
ولكن في ليام الماجية غادا توسع كتر من داكشي لي كنت كنتخايل
طمناتني مليكة على الوالدة وعبد اللطيف
حيت كيقدرو يهضرو معاهم من واحد تقايبو
نقوم برزطين غير معايا انا حيتاش مليوح بوحدي هنا
باش قدرنا نربطو الاتصال بهاد الشبكة مع الشومبرات كاملين
ولا عندنا واحد الحماس مكانش من قبل
كندويو مع بعضياتنا ورادين البال مع الكارديانات
لا تفرشنا يعلم الله شنو غادي يكون رد الفعل ديالهم
كنت كنهضر مع فابلتي من تحت غطاية باش نقص من الصوت
كان سهولة يلعب بتلطيف
شحال الطول ديالو
كيدايرة سكينة وماريا
واش مريم مازال فيها فقر الدم
اسئلة بحال هادو كل واحد فينا كان كيجاوب عليها بطريقة كطمن لي كيسمع
كذبات وبيضين بعاد على الواقع لي كيخلع
كان بنادم يعاود على المشاكل ديالو والروينة لي طاريا لو
كلها مخليه مو لراسو
ما كاين لا شي يزيد على ريوس لاخرين تقالة
عرفتي فاش كتفكر فحالنا
كتولي كل ثانية كتزيد فعظامنا
ما كنا عارفين حتى المدة باياش مضروبين
على الأقل فاش كيعرف المحابسي المدة اللي محكوم بها
ذات روحو كيهزو الراية البيضا
وكلما قرب النار اللي غادي يطلقو سراحو
كلما كتزاد حالتو النفسية كتحسن
حنا لا هادي لا هاديك
ما عمري كنت كنتخايل باللي الكائن البشري ووسط هاد الظروف يقدر يقاوم باش يبقى في الحياة
وراه مكناش شي ناس عندهم شي فوق العادة
تا حد فحياتو ما واجد لهاد المحاين
العالم كيف يضب بنا بحالنا
لقاو راسهم وسط روينة كيفنا
رجال نساو اطفال قاوموا
الغريزة ديال البقاء هي لي مكطفاش
وخا دبلداتنا تحس بالموت كدور بنا فكل مرة الألم كيتزاد علينا
دارتنا الجيعان العليلة
النحيفة الضعيفة السقيمة الهزيلة
ولا عندك شي مصطلح بهاد المعنى غا زيدهوم لراسك
مبقاتش قادرة على المزيد
مريم ختي ديما دايزة بالدمايات
كلما بغات تقضي حاجتها كتعاني
البنات كانوا كيخرجو واحد السطيلة عامرة بالدم كل يومين
الكارديانات كاع ما مسوقين
بنياتنا تدقدقو وسنانا طاحو عظامنا تنخرو
كل مرة كتجينا
السعلة كتكحب كتحس بحياتك غادا طفا
كنطيحو للأرض بعض المرات ما كيبقاش لي الجهد لدرجة انني كنولي نزحفها باش ناخد حقي في الماكلة
ديك البعويدة لي فحنكي وليت كل مرة كنفقسها وكنخرج داكشي لي فيها
هاد العملية ما كانتش ساهلة
هانت كضرني وكنبقا
صابر وكنورك عليها غير
باش متوليش كارديانات مفهموش كيفاش مزال هاد خينا حي
فوقما كنولي بخير كنبقى ندور فالسيلون عندي كيف شي ما كاينة
كون مكانش الدماغ يقدر يهرب بيك من هنا كون
تسطيت شحال هادي
نفس الحاجة كتعاود
نتجبد في فراشي
شرويطة ساردة على عيني
وكيوقف الزمان ما بين الماضي والحاضر والماجي
كندوز فيهم كيف شاطيه في
كل مرة كنعيش ولا كنعاود نعيش شي لحظة دازت بتفاصيل جديدة
انا اللي كاتب السيناريو
ومن حقي نحط فيه لي بغيت
بعض المرات كنبدا نقاد فشهيوات او كنحس بطفالي دايز على خدي
واحد المرة غارق فشي طباسل دلقس
حتى سمعت الدقان في الحيط لي بيني وبين شومبرا ديال حليمة وعاشورا
هاد الدقة دازت بين الشومبرات كاملين
القضية وما فيها ان الكارديانات جاو فوقعيتو ماموالفاش ليهم
عليها شعلات عندنا بولة حمرا
غادي تكون شي حاجة خطيرة
خبيت شي لعيبات ديالي قبل ما يتسمع الصوت ديال السوارت فالقفل
بدا كيوصلني صداعهم ولصقت ظهري مع الحيط لي مقابل مع الباب
غير حلو وانا نخبي ايديا لمجرتلين المجروحين
مبغيتهومش يشوفو ضفاري الكحلين الموسخين
بقا واقف بورو في العتبة ديال باب السيلون
ضربهم العفن عندك ولا
واحد فدوك الكارديانات دار ايدو عليها فمو ونيفو
بدا كيطلع ويهبط فيا بعينيه
جمعت ديك العزة النفس ديالي وحاولت نفخ عليه صدري
ولكن مصدقاتليش كلما نفخت صدري كتفرعيني نوبة ديال السعلة
كتخليني مطوي على جوج
درت اذا على الحيط باش نبقى واقف
فاش شافوني كنلوح ريتي رجعو بخطوة لور
مخلطة ما بين التعياف والخوف
مبعدين عليا بحال الى فيا الطاعون
قالي بورو غدا را عيد ميلاد ديال الملك
راه سمحات ليكم الرباط باش تلاقاو نتا والفاميلا
مع الظهر را غادي يجيو يديوك للشومبرا ديال البنات
صرفقو دوك جوج البيبان ديال الستيلون عندي وزادو فحالهم
خلاوني فلعذاب ديال الوقت
واش كتبقى تسنى شي حاجة كتعاني
دابا خصني نبقى نتسنى تال غدا باش نتلاقى فاميلتي
اللي ما شفتش الوجه ديال تا واحد فيهم هادي تلت سنين
في الليل قادينا الشبكة ديال الاتصالات
اصواتنا كيترعدوا وفرحانين كلنا كنتسناو الغد ليه
تا حد فينا ما قدر ينعس هاد الليلة
حلمت راسي من الما دالشريب باش داتيني نغسل بيه
كنت باغي نبان نقي هو هداك فاش يخرجوني من هاد الحفرة
ميترووات قلال اللي كتفصل بيني وبين د خواتاتي
خطوات قليلة ولكن خصها بزاف ديال الجهد
مبقيتش كنعرف كيفاش
نقدرو نتمشى على برا
يقدر يزعزعني الضو اللي تحرمت منو هادي سنين كاملة
ما كنتش باغي تجيني شي دوخة تلوحني للارض
ولا نبدا نزحف قدام الكارديانات كنطلب فيهم
داكشي علاش بديت كنتريني على الملاقيا دغدا
كنفكر في الكارديانات وكيف غادي نتعامل معهم
كتر من كيف غادي نتصرف مع فاميلتي فاش نتلاقاهم
مع الفجر بديت كنقي حالتي
درت اللي فجهدي باش نفش ديك البعويدة اللي عندي فوجهي باش مانصدمش فاميلتي
تا حد فينا ما كلا
كلشي خلا حقو لغد ليه باش ناكلو مجموعين مع بعضياتنا
هلكني الجوع والمرض وقلة النعاس
مصارني كيصفرو وعصابي متوترة
خفت منكونش قد المقام ونصدم فيه عائلتي
باش دازت الدار وقربات الوقيتة لي المفروض غادي نتلاقاو فيها
بداو كيطيحو ليه شي لعيبات فشكل على راسي
من بيناتهم هاد الفكرة
تخايل يكون هاد الفيلم كامل مع منوش
غير دارو لنا الكارديانات هاكا باش يهرسونا من الداخل
محال قاع واش غادي يجي شي حد يحلها ليا هاد الباب
فاش كنتخربق بشي حاجة بحال هاكا كنحاول نسي بالمشي
بديت كنتمشى بشوية على غير عادتي
حيت مبغيتش العرق يطليداتي
وصلات الجوج ديال العشية وبديت كنتحسر
بان لي بلي
داروها بينا وغير برزطوني في قبري بهاد الخبار دوالو
وسط هاد المواج لي كيضربو فيا وحدا مورا لاخرا سمعت. الخبيط في الحيط
طلقت ودني باش نسمع شنو طاري على برا
بدا الضجيج كيوصلني شوية بشوية
مخلط مع التقرقيبة السوارت
واحد من بين الأصوات لي مكيحملوهمش المحابسية
السوارت والقفال الساقطات البيبان
نقطة كتجمعنا كاملين
زيد عليها حتى داك الرديخ دالبيبان كان مقابلك شي كارديان حاقد
الحاصول جاو حلوا عليا
خرجت معاهم ودزت من الكولوار
الطول لي جاي من السما ديركت خلا عينيه يتسدو فلبلاصا
دازو لي دميعات على خدي
مسحتوهم بالخف باش ما نخلي خويا للتأويل
حسيت بواحد الحرارة ركبت لي ذاتي كاملة
حسيت براسي بحال الى
عنقت الشمش مغاديش نكدب عليكم اخوتي
ما عمري نسى هاد اللي غمرني فهاد اللحظة
حسيت براسي مديكونيكطي على العالم
من بين اصعب الحوايج اللي تقدر توصفهم هي باش كيحس بنادم
كتولي تبان ليك اللغة حازقة فقيرة
ما تقدر توصل بها داكشي اللي عندك لداخل
ولكن هي لي كان كسابو
وبها نقدر نقربكم واخا غير صغير من شنو داز علينا
حسيت بإيد مورا ظهري ما كدفعنيش ولكن كتزيدني للقدام بشوية
هبطت مع واحد التلاتة ديال الدريجات وداير ايديه على عينيا
كنشوف من بين صباعها
حسيت براسي مورا كاميرا خاسرة
صورة مشوهة ومشات تالفة
جمعت راسي باش نقاد رجلي
لي مبقاوش كيعرفو شنو هو المشيدير هاكد
مانيطة عندي خاسرة
ولفت غير على الدوران فالستيلو انا
كل خطوة كنزيدها كنحس براسي
خاضي على قنطرة مع راسي هاش
كانت تمايا الكيف شي سكران
ولكن معايا واحد الكارديان شدني من مرفقي باش مانطيحش
نتارت ليه ايدي من بين ايدو
رجع اللور وخلاني على خاطري
كنجاهد فراسي باش نبان مزال فيا شوية د الروح
غادي كيف شي دري صغير يلاه كيتعلم يتمشى
وسط تمنية د الكارديانات
محال حتى واش غادي يفهمو كيفاش بقيت حي وسط ديك الحفر
هنا بدا كيبان ليه الهدف ديالي
قربت للباب ديال خواتاتي
سرعت من الخطوات ديالي باش نوصل لعندهم قبل ما نفشل ونطيح للرض
لقيت بورو عند الباب
قال لي راه هادي جوج ونص
غادي نخليكم مجموعين من دابا حتى للستة ونص
وحيتاش معندكومش الماقن
وغادي نوصي واحد من الكارديانات يصفر ليكم فاش توصل ستة وربع
هاكا غادي تبقى ليكم ربع ساعة فين توادعوا
كلها يرجع ديالو
تحولي الباب ديال خواتاتي
وهنا تفرقعات الدنيا
لقيت راسي بين ستة دالزواج داليدين
مي وخواتاتي كيبوسو ويعنقوه فيا
دموع بقات غير سايلة ما كتحبسش
غرسو ضفارهم فجلدي من حر البكية
بوسات مخلطين بين جبهتي حنكي وايديا
بزاف ديال البكا وشوية ديال الهضرة
ولدي خويا العزيز
منظر ما فيه ما يتوصف
حتى من الكارديانات الناشفين تأثروا
بورو قال لواحد فيهم قبل ما يسدو علينا الباب
الله يسمح لينا الله يسمح لينا
عرفتو صراحة ماعرفتش منين جبت هاد القوة لي خلاتني مالاهشيش
تأثرت بزاف لواحد الدرجة كنت عارف
لا رخفت على راسي
غادي نتشتت ليهم تما
كلشي كيشوف فيا والدهشة على وجوههم
مي دارت اذا على الحيط واليد لخرى على فمها
مصدومة من هاد السكيليطة بوجه مبزل لي قدامها
واش نيت هادا ولدها اللي خرج من كرشها ولا لا
غادي نخليها هنا حيت
هادشي كيضرني فقلبي الى كترت فيه
سيمانة الماجية غادي
يرحم هاد الطرح مزيان
حيت غادي يطرا واحد البلان لي شحال وانا كنفكر فيه
هذا ما كان اخوتي
تهلاو
