رئيس جمال عبد الناصر جاتو نوبة قلبية وتوفى نهار تمنية وعشرين سبتمبر الف وتسعمية وسبعين
والدستور المصري لي كان ديك الساعة تيقول
انه في حالة الوفاة ديال الرئيس د الجمهورية
النائب ديالو هو اللي كيتولى الرئاسة بالنيابة
المدة ديال ستين يوم بينما دار استفتاء على اللي غادي يخلف الرئيس
نائب د الرئيس لي كان دايرو عبد الناصر كان هو محمد انور السادات
فبداك الفصل الدستوري كيولي السادات هو الرئيس المؤقت ديال الجمهورية
خمسطاش اكتوبر من نفس العام
دار استفتاء ديال الرئاسة د الجمهورية وخدا فيه السادات تسعين فالمية ديال الأصوات
ولا السادات هو الرئيس الرسمي ديال الجمهورية العربية المتحدة
لي كانت كتجمع ما بين سوريا ومصر من العام د الف وتسعمية وتمنية وخمسين
الف وتسعمية وواحد وستين نقاسمو ولاة سوريا بوحدها
وبقات مصر محتفظة بالسمية والدرابو ديال الجمهورية العربية المتحدة تال الف وتسعمية وواحد وسبعين
فاش تولى سادات المنصب دالرئيس الرسمي ملقاش الطريق مفرشة بالورد
نهار حداش ماي الف وتسعمية وواحد وسبعين
مشى واحد الضابط خدام فالإدارة د الرقابة على الهاتف فالوزارة الداخلية عند السادات لدارو
قدم ليه بزاف ديال التسجيلات كتبين بلي التيليفونات ديال الرئيس
كانت تحت المراقبة
هادشي جاو مورا الاستقالات واعتقالات د الريوس اصحاح في الدولة
اللي سماهم الرئيس مراكز القوى واللي كانوا كيتآمروا باش يطيحوه
منهم نائب الرئيس
وزير الداخلية ورئيس البرلمان
التحقيقات اللي دارت والاعتقالات سماها سادات ثورة التصحيح
واللي كان الهدف منا هو طيح ريوسها صحاح ديال الناصريين واليساريين في الحكومة
التيار خطير السادات من مراكز القوى
بقات القاعدة الشعبية في الجامعات عامرة بالطلبة عندهم هاد التوجه
كانوا كيديرو مظاهرات واحتجاجات كل حاجة كيديرها الرئيس
الحل لي بان للسادات هو يقاد الميزان د القوى لي فالشارع والجامعات
ناض طلق الإسلاميين من الحباسات ولي كانوا واكلين العصاية مات عبد الناصر
عطاهم الحرية يديرو لي بغاو باش يضرب بهم دوك الناصيريين واليساريين لي مصدعين الدنيا
طلق على راسو اللقب ديال رئيس المؤمنين
باش يعطيوهم ديك الصورة ديال ولي الأمر لي طاعت وواجبة
كاين لي قال بلي هاد الخطوة لي دار السادات
باش يحارب ايديولوجية يسارية بايديولوجية اسلامية
كانت خطأ كبير في المسار ديالو
حيت الحركات الإيديولوجية مغاداش تحارب لحسابك
وانما الحسابة هي
ولى كيضرب على راسو
باش تعطات مساحة الحرية للاسلاميين بداو تاهوما كيديرو مظاهرات فاش مكتعجبهومش شي حاجة
الجماعة الإسلامية اللي تأسسات في بداية السبعينات
كانت لاعبة دور كبير فهاد الاحتجاجات
الامير ديالا كان هو عمر عبد الرحمان
والجماعة كانت متأترة بزاف بالفكر ديال سيد قطب وأبو الأعلى المودودي
لي عندهم التكفير بحال شرايب الما
مصطلحات بحال الحاكمية والمجتمع الجاهلي كانت هي الأساس ديال الأفكار ديالهم
الفترة ديال الرئاسة د السادات عرفت بزاف ديال الأحداث لي لعبات ضد النظام
تمنطاش يناير الف وتسعمية وسبعة وسبعين
فاق الشعب المصري على قرار حكومي كيرفع من التمن ديال بزاف دالمواد اساسية
منهم الخبز منهم ليصانص وزيد عليهم اكثر من عشرين سلعة اخرى
زيادة ما كانتش بسيطة وصافي
كاين شي لعيبات لي ولاو ساوين الدوبل ديال الثمن لي كانوا دايرين
هادشي لي طرا كيقيس جيوب د الناس وكيحقدهم
عليها بداو التجمعات ديال الطبقة العاملة فبزاف د الوزينات والمعامل د ميصر
خرجوا للشارع في مظاهرات الفقر والجوع
وكيطالبو بسقوط الحكومة والنظام
الغد ليه شعلات القضية ديال بصح او تزادو حتى الطلبة فالشارع
كلما تحركات الجماعة كيدخلو معاهم فئات اخرين دالمجتمع اللي تقاسو بداك القرار
موظفين تجار عيالات شراف
البوليس نزلو لتيران باش يوقفو المظاهرات ولكن ترونات الدعوة
الشعب بدا كيحيد في البافيات من الارض وكيشير على البوليس
شي طايح شي كيغوت الفوضى غلباتو
كلا وفين عاطيه لراسو
الانتفاضة دالخبز دامت لمدة يومين
تمنطاش وتسعطاش يناير من العام د الف وتسعمية وسبعة وسبعين
نهار تسعطاش خرجات الصحافة والاعلام الحكومي كيشيرو بالاتهامات
قالوا بلي هذا غير مخطط شيوعي الهدف منو تنوض البلبلة في البلاد
ويقلبو النظام د الحكم
الاعتقالات فهاد النهار كانوا كتار
زيد عليها حتى الرواح اللي طاحوا واللي كانوا فايتين سبعين قاتل وكتر من ميتين جريح
مع الجوج ونص د العشية دارت نشرات الأخبار
وتعلن فيها على الالغاء ديال دوك القرارات الاقتصادية اللي نوضات هاد الساعة راها كاملة
هبطو العسكر وباش يقمع دوك المظاهرات وتعلن على الحالة ديال الطوارئ
حضر التجوال من الستة د العشية تا للستة د الصباح
من اسوان تال الاسكندرية كلشي مفرشخ
محالات طونوبيلات الإنضارات ديال الدولة العوافي شاعلة
هادشي يسخط الساطات ومحملش يطرا ليها هاكا في البلاد
او ناضت سماعة انتفاضة الحرامية
على عكس الشعب اللي سماها انتفاضة الخبز
فاش كيطيح نظام من العالم الثالث في ازمة شعب على قدو
ما كتكفي معاه لا ديك المواجهة السياسية العادية
وسائل القمع د البوليس لي تحت اذن الدولة
الوسائل القمع المعنوي اللي كتصنع وسائل الإعلام
هنا كيضطر يفرض الأحكام العرفية وحضر التجوال
ويتعلقو العسكر باش يعاودو يفرض نظام السيطرة ديالو
هادشي كاملو تيعني بلي الشرعية دهاد النظام تهرساتو
ولا على الأقل جات فيها ضربة لي غرقت فيها اولا طرات خلات
نوفمبر من نفس العام مشى السادات فزيارة لإسرائيل
اول رئيس عربي كيحط رجليه في القدس
هاد الزيارة كانت الدقان في الباب د المفاوضات ديال السلام
لي دامت المدة ديال عامين
بينما صاروا اسرائيل وتحت الرعاية دميريكان
توجات في الف وتسعمية وتسعود وسبعين بالتوقيع على معاهدة السلام بين القاهرة وتل ابيب
زيارة لدار السادات لإسرائيل فسبعة وسبعين صدمات العرب
الملك السعودية خالد بن عبد العزيز
لي كان كلامو قليل
ما قدرش يخفي الحسرة ديالو على هاد الخطوة اللي دار السادات
قال بلي فداك النهار لي كان السادات غادي بالطيارة للقدس
كان نهار د عرفات
والملك خالد كان موالف بحال هاد النهار كيدخل لبيت الله وكيدعي معاه بزاف د الناس
ولكن فهاد النهار لقى راسو كيدعي على الطيارة اللي غادا بالسادات
باش طيح بيه قبل ما توصل القدس
باش ما يفضحش العرب والمسلمين
الشعب المصري تا هو تشوكا بهاد الزيارة ديال السادات
يبدا كيشريها فلكحل مع كاع الأطياف دالمجتمع على اختلاف المرجعيات ديالهم
رجال عام د الف وتسعمية وتسعود وسبعين طراو بزاف ديال الأحداث
اللي اترات فالعالم العربي كامل ماشي غير فمصر
هاد العام كانت الثورة الإيرانية
واللي خلات شعوب فبلدان اخرين كيحلمو يديرو دولة وسط دولة
ويتورو على الأنظمة لي حاكمة
هاد العام نيت كان الاحتلال ديال افغانيستان
وفيه توقعات المعاهدة ديال السلام بين مصر واسرائيل
باش جا العام بواحد وثمانين وبالضبط فسبتمبر
غادي يدير السادات حملة ديال الاعتقالات باش يطفي كاع المعارضين
الحملة كانت واسعة وتشدو فيها كتر من الف وخمسمية واحد
وكاين اللي كيوصلها تال فوق تلتالاف
الناس اللي تشدوا كانوا من جميع التيارات
رموز الحركات الإسلامية
يساريين مسيحيين كتاب صحافيين
فينما كان شي واحد كيعارض شي حاجة طلعات سميتو في القرار ديال التحفظ لي دار الصادات
من المحللين لي شاف بلي هاد القرار هدا هو لي خرج على استعداداتو
حيت فاش كيتسد الباب د لغة د الحوار
يتفتح باب اخر ديال لغة اخرى
واللي هي العنف
سادات ماوقفش حد هنا ومشى بعيد
ولا كيسخر من المعارضين ديالو في الخطابات اللي كيدير
في الخطاب الشهير اللي دار في مجلس الشعب مور يومين من الحملة د الاعتقالات
هاد الخطاب كان فيه بزاف ديال السخرية والتهديد والارتجال
داكشي اللي خلا شي ناس كتقول بلي هاد الخرجة اللي دار الرئيس
نسينا بها على الشهادة دالوفاة ديالو بايديه
من بين الناس اللي كانوا كيسمعوا للخطاب
واحد الضابط في الجيش المصري عندو ربعة وعشرين عام
سميتو خالد الإسلام بولي
هاد خالد كان عندو واحد خوه سميتو محمد
تشد في الحمل د الاعتقال حيت كان منتمي للجماعات الاسلامية في اسيوط
وهو اللي كان عندو تأثير كبير على خالد
وكان تيليقنوا الفكر دهاد الجماعة والأدبيات ديالها
نهار ثلاثة وعشرين سبتمبر الف وتسعمية وواحد وثمانين
كان واحد النهار لي فارق في التاريخ د مصر
مع العشرة والربع د الصباح استدعاو خالد الإسلام بولي للمكتب ديال الرائد
هاد الرائد قال لخالد بلي ختاروه باش يشارك في العرض العسكري لي غادي يكون في ستة اكتوبر
احتفالا بالذكرى دحرب اكتوبر تلاتة وسبعين
هنا ضربات لخالد الإسلام بولي طن فراسو
ها هي فرصة جاتوا تال بين يديه باش يقتل الرئيس ساداتو
كيفاش حتى وصل خونا لهاد القرار
هدا سؤال خصو شوية ديال التفصيل باش توضح الصورة
خالد الإسلام بولي كان عندو اتصال مع الجماعة الإسلامية
كان كينتامي لواحد العنقود فهاد التنظيم
وهاد الشكل التنظيمي ديال العنقود ماشي بحال الشكل د الخلايا التقليدية
تنظيم العنقودي كتكون فيه مرونة كتر فالاتصال او ساهل حتى فحالة ما بغيتي تقطع الاتصال
العناقيد كلها كتلقاها مدلية من اصل واحد
واخا تقطع اي عنقود فيها ما كيأترش على الأصل
وحتى لا قطفتي حبة من شي عنقود مكياترش على التركيب ديالو
اتصالات بين الأمراء دلعناقيد كانت غالبا كتكون في الجامع في الوقيتة د الصلوات
شوف هانتا يصحابلك ابنادم كيتم تم شي تسبيح ولا كيدعي
ورصيد دواز الميساج ونتا مشات على عينيك ضبابة
خالد الإسلام بولي كان سمع وسط العنقود ديالو شي هضرة كدور
ولي كتقول بلي الجماعة الإسلامية حكمات على السادات بالموت
حيتاش خرج على الحدود تلاقي اسلام
زيد عليها كانت وصلات والفتوة د واحد السؤال نظري تطرح على المفتي د الجماعة
الشيخ عمر عبدالرحمن
اللي تيقول فيه السائل
هل يحل دم حاكم لا يحكم طبقا لما انزل الله
وكان الجواب ديال الشيخ
نعم يحل دم مثل هذا الحاكم
لانه يكون قد خرج الى دائرة الكفر
السؤال كان نظري والجواب تا هو
والمقصود شكوناهو ما مدكورش بالسمية
ولكن را الفاهم كيفهم
وخالد الإسلام بولي كان متشبع بالأدبية التكفيرية
زيد على هاد الفتوى د الشيخ عمر عبد الرحمان
زيد عليها الهضرة اللي كدور وسط العنقود اللي كينتمي ليه
الشدة ديال خوه في الحمل هاد الاعتقال
والتطاول ديال السداد في الخطاب ديالو على الشيوخ
هاد الأسباب كاملة خلات الفكرة ديال الإغتيال دالرئيس طيحلو فالبال
مادام عيطو ليه باش يشارك في العرض العسكري نهار ستة اكتوبر
هادي راها فرصة مكتعوضش
نهار ربعة وعشرين سبتمبر دارو التجربة ديال العرض
يترينيو على كيفاش غادي يدوزو من قدام المنصة لي غادي يكون فيها الرئيس
خالد الإسلام بوليه داز بطابور د المدافع قدام المنصة لي خاوية دابا
ولكن نهار العرض فستة اكتوبر غادا تكون عامرة بالرئيس والريوسة دالنظام
واحد النهار ديال التجربة قدر الإسلام درت شحال من حاجة
من بيناتها المسافة اللي كتفصل ما بين العرض والمنصة الرئيسية
وفكر في خطة الهجوم وبان ليه بلي تقدر تصدق ليه
خاصها غا شي شوية د الزعامة وشي جوج ولا تلاتة يعاونوه
الغد ليه خمسة وعشرين مشى الإسلام بولي باش يتلاقى مع الأمير ديال العنقود ديالو
بسالة وفراج هاد اللقاء كان في الدور ديال واحد الصديق ديال عبد السلام فرج
اسلام بول لي حكى عليه بلي تختار من بين الضباط لي غادي يشاركوا في العرض العسكري
عاود لي على الفكرة اللي جاتوا فالراس باش يدير عملية الاغتيال دالرئيس
او قاليه بلي مشى للتجربة د العرض او درس الخطة مزيان
وحسب تا ديك المسافة اللي غادي تكون فاصلة ما بينو وبين المنصة اللي غادي يكون فيها السادات
هادشي كاملو حكاه الإسلام بولي لعبد السلام فرج على ود جوج حوايج
الاولى باش يعرف الرأي ديالو فهادشي اللي ناوي عليه
والثانية باش يقدر يلقى عليه شي جوج ولا ثلاثة دالناس الثقة اللي يقدروا يعاونوه
عبد السلام فرج هو واحد الشخصية محورية
في الترتيبات العملية ديال تنفيذ الخطة دغتيال الصادرات
ما كانش غير قائد العنقود اللي كينتمي ليه الإسلام بولي وصافي
كان اكثر من هادشي
التأتير الفكري ديالو كان منتشر في التنظيم دالجهاد
عندو كتاب على الجهاد سميتو الفريضة الغائبة
كنخرجو فألف وتسعمية وتمانين
واللي ادى واحد الدور كبير كاعما كان كيتصورو مولاه
عبدالسلام فرج لي كان متشبع بالفكر الجهادي مكانتش غادي يعارض الرغبة ديال اسلام بولي
وافقوا على الفكرة اللي عندو
وقاليه الغد ليه رجع عندو باش يدبر ليه على ناس لي غادي يعاونوه فهاد المهمة
الغد ليه السبت ستة وعشرين سبتمبر
حضار عبد السلام فرج الناس لي غادي يعاونو الإسلام بولي
اول واحد هو مول الدار
صديق لي مريح عندو عبد السلام فهراجو
سميتو عبد الحميد عبد السلام
واللي كان من قبل ضابط في القوات المسلحة
ولكن استقل حيت ولى كيبان ليه بلي الخدمة فالجيش حرام
فتح مكتبة وعلى ما كيبان ولات من نقاط الاتصال الرئيسي ديال التنظيم
تاني واحد هو
سبعة وعشرين عام
وتا هو كان ضابط احتياطي يتخرج من كلية الهندسة
خلا الخدمة العسكرية وخدم في التخصص ديالو
ثالث واخر واحد هو حسين عباس
واللي كان راقب في القوات المسلحة
هو اللي مسؤول على التدريب على الأسلحة النارية فالمدرسة ديال الدفاع المدني
ومن فوق هادشي هو اللي مدي البطولة ديال الجيش د الرماية سبع سنين متابعة
وعقلو على هاد خينا حيت غادي يكون عندو دور كبير نهار العرض العسكري
عرفتو شنو الغريب فهادشي هادا
وان عبد السلام فرج في قل من ربعة وعشرين ساعة
يقدر يحضر ناس فمستوى عالي من الكفاءة باش ينفدو المهمة
هادشي كيعني بلي التنظيم كان موغل مزيان فقاع المؤسسات ديال الدولة
وبلي عبد السلام فرج كان تحت ايدو بزاف ديال الشباب
يقدر يختار منو ملي كيناسب اي مهمة
الحاصول فاش قدم عبد السلام فراج للاسلام بلي هاد الخوت لي غادي يعاونوه
ده الاسلام بوليه كيشرح ليهم الخطة
خطة كانت بسيطة
قاليهم بلي نهار العرض غادي يكون هو القائد ديال طابور فيه طناشر مدفع
الخطة غادي تبدا با يسهل ليهم يدخلو للمنطقة ديال التجمعات للإستعراض
كاع صكريا جداد يلاه التحقوا بالوحدة ديالو
من بعد غادي نرتب الأمور باش يكونوا راكبين معاه بتلاتة
الكاميو القدامي اللي كيقود الطابور د المدافع
يوصل هاد الكاميو اللي فيه الإسلام بوليوه صحابو لأقرب نقطة للمنصة اللي فيها الرئيس
غادي يجبدو السلاحات ويتيريو فالسادة تيقتلوه
قاليهم الإسلام ولي بلي فنهار التجربة
عبر ديك المسافة ما بين فين غادي يدوز الطابور والمنصة
تلقاها واصلة لشي ثلاثين مترو تقريبا
هادشي غادي يخليهم تا لبغاو يتيريو من الكاميو ويتيريوه
ختم الاسلام بولي كلامو بلي في اليامات الماجية
را غادي نتناقشو على التفاصيل ونطورو من الخطة
تا حد ما رجع اللور ولا تردد
حلفو بخمسة باش يحفظو الستر حتى تيسر ليهم المهمة
قبل ما يمشيو فحالهم قاليهم الإسلام قولي
بلي خصهم يكرطو اللحية باش ميتيروش الانتباه
الغد ليه يدبر عبد السلام فرج على قنابل وقرطاس لي وصى عليه الإسلام بولي
حيت واخا العرض العسكري كيكونو فيه سلاحات
ولكن مكيكونوش مشارجيين
هاد العام ماشي غير ما مشارجينش
ولكن تعطاو تعليمات باش يحيدو تا داك
كلبة را ديال الطير من السلاحات ديال العساكر يا اللي مشاركين في الاستعراض
اللقاء الثاني د المجموعة كان نهار جوج اكتوبر
ربعيام قبل من العرض
فهاد الملاقية قاليهم الإسلام قولي بلي كاين واحد المشكل
واللي هو الشيفور ديال الكاميو ماشي من التنظيم دالجهة هادا
وما فرسو لا خطة لا تا لعبة
والوجود ديالو فهاد غيقدر يلعب دور كبير في النجاح ولا الفشل د الخطة
اشنو غادي يديرو معاه
قتارح الاسلام بولي باش يعطيوه فنيد ديال النعاس
حتى الا بدا كيفقد الوعي ديالو يقدر يقول ليهم را الشيفور مريض
ويتولى الاسلام بوليس الصوكة من راسو
ناضو شراو باكية دالفنيد من الفارماسي وجربها فالحسين عباس
ولكن ما اثرت عليه بوالو
عرفت شنو عطاهم شي تخربيقة مدرحة تا هو داك مول الفارماسي
فبداو تيفكرو فالبديل ولكن سد ليهم الإسلام بولي النقاش
قاليهم راه غادي نتصرف
انا القائد ورا غادي نكون مريح حدا الشيفور
غادي نشوف كيف غادي ندير نخوفو باش يوقف
الإسلام هو اللي رتب لكلشي
فبصفتو هو القائد ديال الوحدة د المدفعية
كان يقدر يفيلي ستة دالعساكرية اللي غادي يشاركوا معاه فالعرض
باغي غير واحد العسكري
وكلف واحد اخر بمهمة
وعسكري حتى تمرض وخدا عطلة
هاكا يقدر يخوي الاسلام بولي تلاتة دالبلايص
واللي غادي يدخل فيهم دوك تلاتة د صحابو اللي من التنظيم الجهة هاديك
عبد الحميد عبد الصمد
حسين عباس وعاطا طايل
الاسلام بولي قال العصاكرية اللي في الوحدة ديالو بلي تلاتة د الأعضاء من الخارج غادي يضافو للوحدة
ولمح ليهم بلي هاد تلاتة دلعساكرية
قد يكونوا جايين من الفرع ديال المخابرات العسكرية
نهار الحد ربعة اكتوبر بالليل
دخلو غا التلاتة للمنطقة ديال الاستعراض
والغريب هو ان تا واحد ما سولهم على التصريحات بالدخول
وخا كان الإسلام بو لي عاطيهم ليهم
ولكن من الناحية الامنية القضية كانت خارية على ما كيبان
الغد ليه تنين خمسة اكتوبر
داز ضابط كبير على قاع الوحدات
هاز بوقو كيقول ليهم باش يجمعو قاع السلاحات الصغار ويديروهم فواحد الخيمة
موراه وبنفس الطريقة
داز ضابط كبير من الحرس الجمهوري
وتيقول لجميع الوحدات تحيد داك
ليبرا ديال الطير من قاع السلاحات
يتجمعو دوك ليباري كاملين وتعطى للقائد ديال كل واحد
هو لي غادي يتعتابر مسؤول عليها بشكل شخصي
وحيت الاسلامبو اللي هو القائد ديال الوحدة ديالو وشنو غادي يدير
عطى لجوج من صحابو ديال التنضيم
هوما اللي غادي يدورو يجمعو ليه باري ديال الطير من السلاحات د الواحة
ايوا دابا جا النهار دالعرض اللي هو هاد الساعة اكتوبر من العام دالف وتسعمية وواحد وتمانين
الإسلام بولي يفيق الأفراد ديال الوحدة ديالو مع التلاتة دالصباح
وقبل منا مشى للخيمة لي فيها السلاحات
وهز ربعة د الرشاشات عامرين كانوا علموهم في الليل بواحد الشرويطة
بدات كتقرب الستة د الصباح باش يتحركو
بقى ليه دابا غير يخبي ربعة القنابل تحت الكوسان دالكاميو اللي غادي يريح فيه
تصدر الشيفور باش يجيب ليه واحد السوندويتش
وطلع الاسلام بوليه الكاميو وخبا دوك القنابل تحت الكوسان
وصلات الوقيتة ديال العرض وحضر السادات بالحطة العسكرية
في المنصة وشخصيات مهمة ديال الدولة
بدا العرض والوحدات العسكرية كدوز الناس كتصفق وتعطي التحية
فاش جا الدور د الوحدة ديال الاسلام قول ليه قال المذيع اللي فالجنب ديال المنصة
والان تاجي للمدفعية
بدا الطابور كيتحرك وفي الراس ديالو كاميو لي فيها القائد ديال الوحدة
خالد الإسلام بولي
زيد عليها دوك تلاتة دصحابو اللي من التنظيم للجهة هادي وداك الشيفور اللي ما فراسو ما يتعاود
فاش قربو المنصة جبد الاسلام بولي فردي
وحطو عليها الشيفور باش يوقف
فران اخونا وهو ينقز الاسلام بولي من الكاميو
وشير بقنبلة لجهة المنصة
فنفس الوقت وقف حسين عباس وبدا كيتيري لجهة المنصة
وكانت اول قرطاسة تلقاها هي اللي جات للسادات في عنقو
وهذا هو بطل الرماية لي قلت ليكم عقلو عليه
عطى طايل شير بقنبلة ولكن تفرقعات بين المنصة والكاميو
موراها مشى الاسلام بولي المنصة وبدا كيتيري وتبعو حسين عباس
وجوج لاخرين غطاو عليهم من الجناب دالمينصة
اول رد من الحرس الأمني غادي يجي مور ثلاثين ثانية
تخايلوا ماشي عا معطلين
وبزاف كاع جات قرطاسة فكرشت الاسلام بولي وعبد الحميد عبد السلام
ولكن هادشي ما منعهمش باش يبقاو يتيريو لجهة المنصة
حسين عباس بطل الرماية سالا الدور ديالو وقدر يسلت من الساحة د العرض بلا ما يوقفو تا واحد
ربعين ثانية اللي دامت هاد الفوضى دالقرطاسة
باش تسالا تلقاو الرئيس سادات مقتول هو وسبعة خرين
والجرحى كانوا واصلين لشي تمنية وعشرين واحد
شدوه الاسلام بوليه وعطا طايل وعبد الحميد عبد السلام
الوحيد اللي سلت هو حسين عباس
مشى تخبى فدار شي حد من فاميلتو تا دازت شي يومين عاد باش طاحو عليه
وطبعا بداو اعتقالات بزاف المنتمين للتنظيم الجهادي في الجماعة الإسلامية
في المحاكمة سولو الإسلام قولي واش مذنب ولا لا
قاليهم قتلتو ولكن ماشي مذنب
وعطاهم ثلاثة ديال الأسباب علاش دار عملية الإغتيال د الصادات
السبب اللول هو ان القوانين لي كتسير البلاد ما متافقاش مع الشريعة الإسلامية
السبب التاني ان الصدد دار معاداة السلام مع اليهود
والسبب الثالث الاعتقالات لي دار فحق مشايخ ديال الدين
عبد السلام فرج سولوه علىياش كانوا كيطمحو مراد الاغتيال
قاليهم هدا راه غير تحضير لي غادي يجي من بعدو ودرس يستافد منو
الهدف ديالنا فهاد المرحلة كان هو نردو الحكام اللي ماجيين
باش جا دور على حسين عباس بطل الرماية
قاليهم قبل مايعرضو عليا هاد العملية د الاغتيال
كنت وصلت لقناعة بيني وبين راسي
بلي السادة تخصو يتقتل
المحكمة حكمت بالاعدام على دوك الخمسة كاملين
لاسلام بولي حسين عباس
عبد السلام فرج
عطاه طايل وحميد عبد السلام
نهار خمسطاش ابريل الف وتسعمية وتنين وتمانين
تنفد الحكم دالإعدام بالقرطاس فحق الإسلام بولي او حسين عباس
وفي نفس النهار تنفد الحكومة دالإعدام شنقا على دوك التلاتة اللي بقاو
بصفت النظريات والتحليلات كيفصلو فشنو لي خلا الفترة الرئاسية دسادات تسالا بهاد الشكل
داكشي كتير ويلا جيتنا نفصل فيه الفيديو ما نعرف فين غادا توصل
فلي مهتم بالتفاصيل كاملة كاين واحد الكتاب سميتو خريف الغضب
ديال محمد حسن
بوجود بي دي اف ها جوجلي وراه غادي تلقاوه
نهار جا سادات الحكم ضرب اليساريين بالاسلاميين
ولكن مضربش الحساب بلي لا خلا التيران مفتوح
يقدر يمشي فيها تا هو ضحية
بحال الصادات اللي كتنطابق عليه المقولة ديال
باش قتلتي باش تموت
هدا ما كان اخوتي
تهلاو        جواي انا انا
سبحان
