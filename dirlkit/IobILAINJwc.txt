الا بعدتي على الصداع والتبرزيق وطفعتي الضو ودرتي الكيط
غادي تكون درتي خير فراسك. مشينا
الجنود لي كانوا في المعسكرات كانوا خدامين بسميات مزورين
تا واحد ما كيقول سميتو الحقيقية
تعطاتهم تعليمات باش ينساو الماضي ديالهم
ومايعطيو تا معلومة شخصية لتا واحد
وفي اعتقادي ان هذا هو السباب لي صعاب على المخابرات دميريكان
يتبعو الاتار ديال بزاف د المقاتلين
الأغلبية ديال الرجال لي كانوا دايرين بالوالد
بقاو ملتازمين بديك الرسالة دلحقد لي كيتبناها
وهادشي طلع ليه فالراس حيتاش بطبعة انا مكنحقدش
عرفت بلي با كيتسناني نكون حتى انا جندي
يمكن كاع نقدم حياتي فشي مهمة
ولكن انا ماشي قتال وما عمري غادي نكون
الهدف الوحيد ديالي كان هو كيفاش نهرب من هاد الحياة المريضة لي رسمها ليه با
بديت كنحاول نهرب غير بدماغي من هاد الجو
كنشد راديو وكنبقى نتلاهى به
واحد النهار كنت مريح انا وواحد صاحبي كنشربو اتاي وكنسمعو للراديو
ويخرج منو واحد الصوت على درجة كبيرة من الجمال
تحركت دغيا باش نقلب الإذاعة حيتاش با مكيسمحش لينا نتما وصدقو
بديت كندور فديك ليبرا عكسات ومبغاتش دور
صافي خليتو وعجبني داك الصوت
ولد صاحبي قلت له شكون هذا لي كيغني
قاليه را ماشي راجلها هادو
را مرا اللي كتغني وسميتها ام كلثوم
اعظم صوت تقدر تسمعو
متيقتش بلاد الصوت العميق ديال المرا
بدل بزاف على كاع الأصوات دالعيالات لي سمعت من قبل
واخا با كان مانع عليه لا نسمعو لا اي نوع د الغنا
ولكن فاش سمعت الام كلثوم وليت باغي نسمع ليها كتر
واخا نريسكي ونكعي هانية ما عنديش مشكل
ولاو الأغاني كينفسو عليها من هاد الجود البؤس لي عايشين فيه
الرسالة د ام كلثوم خلاتني نكتشف عالم موازي
العالم دالحقد والكره اللي عايشة فيه عائلة بلادنا
من مور ما دوز الوالد عام هنا في افغانستان
سافر القندار باش يتلاقا مع الزعيم ديال طالبان
لمولا عمر فهاد الزيارة بان ليهم بلي كيفكرو فالأمور بحال بحال
وهوما يتافقو باش يمشي الوالد يزور كابو للعاصمة د افغانستان
ومن بعد يتحول باش يعيش فقندهار اللي كيعيش فيها المولى عمر
واش سمعتو بلي غادي نتحولو من تراب ورا القندهار طلع ليه المورال
شفت الفرحة فالوجاد مي وخوتي حيت غادي نخويو هاد الجبل
الحياة في افغانستان كاملة ما ساعة علاش
ولكن تا حاجة ما كتوصل لديك العيشة المحشرة فتورة بور
مشينا لجلالة الأبدية اللولة ودوزنا فيها شي سيمانات
بينما قاد الوالد بلاناتو باش نمشيو نزورو العاصمة الأفغانية كابول
باش وصلنا لجلالة ابد ولداتهم ببنت وسماتها رقية
وهادشي خلانا نرتاحو شوية هنا قبل مانعاودو نجمعو رحيلنا ونزورو كابول
المسافة ما بين جلال ابادو كابول شي مية وخمسين كيلومتر
ولكن الطريق اللي حالتها حالة خلاتها تسافيرة ندوزو فيها تمنية ديال السوايع
بقات فيا غير مي وبنتها لي عاد تزادت وخوتي الصغار
حمدت الله وفاش وصلنا وتاحد فينا ما العقاب شي مرضى
بقينا فهاد المدينة المدمرة شي سيمانة بينما تلاقى الوالد مع شي ناس
سكنا فشي ديور بساط فيهم جوج طبقات
ولكن فرحنا حيت على الأقل كاين السقف فوق راسنا
يتقل على الناس اللي كيتمتعوا بهاد اللعيبة
كابول بحالها بحال بزاف د المدن لي كاتكون عاشت حرب طاحنة
من نهار خرجوا الرواسا من البلاد
هاد المدينة دايرة كيف شي كومة ديال الحجر
قلال في هاد الديور لي صالحين للسكنة
الأغلبية كتلقاهم عايشين فشياطة ديال الحيوط مفرقعة
ماكاتشبه للديور فتا حاجة
فاش جات الوقيتة باش نمشيو لقندهر فرحنا لجوج د الأسباب
لولا اننا غادي نخليو هاد المدينة المكرفصة مورانا
تاني ان غادي نسافرو بالطيارة
طلعو لينا الطرق عند افغانستان فالراس
هاد الطيارة كانت في الملكية ديال طالبان
طلعنا ليها لقينا قاع الكراسا محيدين
العدد ديالنا كان كبير على ريحنا مجموعين فلرض
العيالات مشاو تلقائيا اللور
والرجال شدو المقدمة
هازين سلاحات فوق كتافهم وحزام ديال القنابل ضاير بيهم
افغانستان كتلقى بنادم واجد للمقاتلة
كتعرف فوقاش غادا تنوضي عليها كيكون بنادم على القرص
وصلنا للمطار ديال قندهار لقينا الطونوبيلات كيتسناونا
تحرك الموكب بشي ثلاثين كيلومتر
دخل لواحد المجمع كبير بناوه الرواسا فاش كانوا في افغانستان
داير بيه سور كبير وفكل قنت كتلقى المراقبة
الداخل ديالو كتلقى شي تمنية ديال الديور صلحوهم الرجال د الوالد قبل ما نجيو
وخا دوك الاصلاحات قدرت نشوف تقابي د القرطاسة
والاثار لي خلاو معايا
صافي باه دابا دبر على قاعدة عسكرية خاصة به
طبعا ما كاين لا ما لا ضو
رفض يجدد في المجمع بحجة ان فاميلتو
ورجالو خصهم يعيشو حياة بسيطة
خرج سور ديال المجمع كاينة شي عشرين فيلا
سمعت بلي جنرالات الرواسا هوما لي كانو فيها من قبل
كاين جامع صغير داخل السور
وشي بيرويات ديال الوالد ورجالو لي قرابين ليه
قنطار كانت بعد من تكون جنة فوق الأرض
حنا مازالين عايشين فبلاد نايضة فيها حرب
وشي مرات كاع كنسمعو اصوات ديال القصف والمقاتلة
واخا معمر طرات لينا شي حاجة فلداخل د المجمع
كاين حتى الخطر ديال الموت بشي مرضة خايبة
الناس هنا تعاملوا مع الموت والحرب لسنين طويلة
وتخلاو فهاد المدة على العادات لي هي متعلقة بالنظافة والصحة
في الغالب الوقت ديالنا كلو كيدوز في المجمع
هو من بعد شهور قليلة على الوجود ديالنا في قندهار
قدرت انا وخوتي وشي صحابنا
عمرهم دخلوا للمدينة
ولقينا فقندهات المشاكل المختلفة اللي فرعت الحياة ديال بزاف د الأفغان
باقي كنعقل شي واحد نهار جمعنا شي فلوس انا وصحابي
وهبطنا لواحد المطعم شعبي فقندهار
والين ناكلو شي حاجة مزيانة حيتاش طلعات لينا الماكلة د المجمع في الراس
ملي كانت ماكلة للكلاب كاتعيف منها ماشي غير بناضم
دخلنا لداك المطعم وطلبنا ما ناكلو
واحد صاحبي بان لي بريق قريب من الطابلة وشدو الفضول باش يعرف شنو فيه
باش حلو القناع عامر بالتناخم والدفاند عباد اله
شرح لي ناس ترباي بلي الافغان قبل الماكلة
كيبغيو يفرغو حلقوم من تناخب
وباش ميعمروش ليهم لرض ديال المطعم داروه ليهم بريق باش يفرغوه فيه
هاد المنظر اللي كيعيف كان كافي باش يقطع لينا الشهية
زيد عليها المدينة كلها
خانزة بريحة الواد الحار لي مفتوح على الشارع
باش تحولها لقندهار دار الوالد معسكر ديال التدريب فالداخل بالمجمع
بغا يرد من ولادو روبويات التابعين ليه فأي حاجة كيدير
واحد النهار كان مجمع هو والظواهري وأبو حفص
والحوار كلو شابع كورة وحقد على العالم
والمفروض انني نسمع هادشي وانا ساكت
ولكن فهاد النهار سمعت ما يكفي باش لساني يغدرني ويعبر على شنو كيدور ليه فالراس
علاش ابا جبتينا لهنا
علاش باغينا نعيشو هاكا
واش مايمكنش نعيشو حياة طبيعية وسط الناس طبيعيين
ما كاين لا صداع لا قتيلة
ماعمر سبق لي هضرت معاها هاكا
وبغيت نعرف شنو كان غادي يكون الجواب ديالو على هاد الأسئلة
كاين الوالد تصدم لدرجة انه ما نطق بتا كلمة
نقز ابوحفصة بالوالد هو اللي بدا كيحاول يبرد فيا
باقي كنعقل على شوفة الحاقدة لي كان كيدير فيها الظواهري
مكرهتش يشوه تينهب شي قرطاسة للراس كيفما دار مع صاحبي في السودان
بديت من هاد الوقيتة كنفقد ديك الشخصية الظريفة
با كيعاملنا كيف شربويات عبيد عندو
ورجالهم كيعاملونا كيف شي ملوك صغار
وهادشي خلا عند كل واحد فينا مشاكل فشخصيتو وتكوينو النفسي
الوحيد اللي تفادى هادشي هو خويا عبد الله اللي تزوج
اما خوتي لاخرين كل واحد فيهم كتلقى فيه شي فيس ماشي تا لتما
ليمونة ولا ماكلة لي عندنا بداو كينقصو بواحد الشكل كبير
جا عندي الوالد فواحد النهار اللي الفهم ايلا بدات كتعاني من الجوع
قاليه شوف ا عمر
الماكلة غادا تكون هي المسؤولية ديالك
من اليوم غادي تولي تحسب الكمية اللي محتاجينها خوتكم ماواتهم
هاد الخدمة خديتها بجدية حيت منقدرش نشوف خوتي وخوالاتي كيعانيو من الجوع
درت لي في جهدي باش نوفر ليهم داكشي لي خاصهم
الوالد عجبو الحال فاش درت خدمتي كيفما بغا
تاحد ما تشكى مني
ويجي عندي وقال لي
انا عمر ختاريتك انت باش تكون الرجل الثاني
ودراعي ليمن في القيادة
قلت له انا الوالد غادي ندير اللي فجهدي باش نعاون مي وخوتي وخوالاتي
اما خدمتك نتا راني منصلاحش ليها
انا باغي نعيش طرونكيل
مسالم ما باغي صداعات
ولكن نرفض وما بغاش يتراجع على هاد الفكرة
واحد النهار جا عندي وقال لي
انا غادي نمشي للخطوط ديال الجبهة
ونتا غادي تمشي معايا
هزيت راسي بلا ما نعلق على هادشي لي قالي
حركني الفضول حيت كنت باغي نشوف شنو طاري فهاد الجبهة لي
شحال وانا كنسمع على الروينة لي طارية فيها
طالبا كانت مزال كتقاتل مع التحالف د الشمال لي كيقودو احمد شاه مسعود
طلع الوالد فطوموبيل وتبعتو
الرحلة ما فايتاش ربعين دقيقة
باش وصلنا بشاكولا يقضي شي غرض
وبقيت انا مع واحد خينا سميتو صقر
مريحين انا وياه داويين
حتى بدا علينا القصف بالصوارخ
سمعت الوالد كيغوت علينا رجعوه اللور
تا واحد فينا ما كان فاهم كيفاش السما بدات كتصب الصواريخ
بقيت طايح الارض وانا كنتسنى الموت في كل لحظة
شفت مورايا لقيت با وصحابو مأمنين فواحد
وكيشوفو فولد اسامة بن لادن مكشوف كيتسنى الموت
صواريخ كتصفر فوق راسي والتراب كيطير ليه على وجهي
تقابي كبار كيتحفرو فجنبي
قلت مع راسي صافي هادو هما اللحظات اللخرة له فوق هاد الأرض
الحاجة الوحيدة اللي طاحت لي في البال هي امي فاش غادا تسيق الخبار تموتي
شفت في الوالد ولقيتو كيشير لي بأيديه باش نجري لجيهتو
جمعت السوفل وضربتها بتعليقة بلا ما نهز راسي وهلا نشوف مورايا
وصلت عند با لقيتو كيترعد وفرحان بلي ولدو نجى من الموتى
ما كناش واجدين المعركة وما كان عندنا حتى اختيار من غير نساحبو
من مورا ما فاق با من الصدمة عرف بلي الهجوم ما جاش من عند الرجال دم مسعودة
طالبا هوما لي كانوا كيتيريو فينا
صحاب ليهم واش حنا الرجال ديالها مسعودة
والدكعة وسيفط واحد من رجالو وقاليه سير بطونوبيل جيب الدورة من لور
قوليهم يوقفو هاد الفوضى را غادي يقتلونا كاملين
وشوف هاد المصيبة هادي
عمري نسيت هاد الرحلة على الجبهة
بزاف د المجموعات في افغانستان كانوا مطايفين بيناتهم
كيتكاترو بحال درجة ان الجبهة هاد القتال
كانوا دايرين بأغلب د المدن والقريات
انا وخوتي تفادينا المدة طويلة نمشيو لبحال هاد البلايص
ولكن واحد النهار صيفطني با لواحد تابعة للقاعدة
كاينة في الجبال دكابول في طرافت المدينة
قاليه سير لتما واكتشف الحياة ديال عسكري كيف دايرو
هاد الوقيتة كان فعمري سبعطاشر عام
والمقاتلة فشي جبهة كانت اخر حاجة كنطمح فيها
سبقلي شفت رجال مجروحين بشكل خايب
ومنهم قاع لي كان كيحتاضر جايبينو من شي جبهة المقاتلة
والجرحى هنا في افغانستان كتعنيه الموت حيت السبيطارات مكاينينش
مكانش عندي اختيار ونفد داكشي لي قاليه با
مزال موصلت للعمر لي نقدر نتمرد فيه على الأوامر ديالو
فاش وصلت لديك القاعدة لي في الجبال دكابو لقيت سلاحات موجودين
ولكن الدوا مكالميا مكاين لا مقاتلة لا والو
دوزت خمسيام اللولة ديال المراقبة
من بعد عطاوني ديال الليلة
يلاه جيت نشد بلاصتي وانا نسمع التزنزينة دقرطاسة دازت من حدايا
قشاو البلاصة اللي واقف فيها وهو يبدا القناص ديال العدو كيتيري
ومن زهري ان ديك الليلة كانت غايبة فيها القمرة
شي لي خلا حتى قرطاسة مات جاي فيا
من النعاس فاش سمعوا القرطاس
ولكن ما جاو لعندي حتى كانت الدعوة تكالمات
باش طلع النور د الفجر تخلعو من العدد د القرطاسات لي في البلاصة لي كنت فيها
غير حفظنا يالاه ديك الليلة وصافي
فالنهار السادس شبكة حرب
ودنيا تصمكة وبقوة التفركع والضجة جهة القرطاسة
بنادم مشلخ ومنهم لي كيلفظ ونفاسو من اللخر
باش عاد المنظر صعيب ها في الوصف
رجعت فحالي من تما وانا مقتانع بلي الحرب
هي اكثر ممارسة عبثية تقدر تخايلها
خديت قرار باش نقضي داكشي اللي بقا فحياتي
وانا كنرفع صوتي بالكلام كونطرا هاد المصيبة د الحرب لي عزيزة عند الوالد
كنت عارف بلي غادي نفرع الامل ديالو لي معلقة عليا
فأول فرصة غادا تاح ليه غادي نشق طريقي بعيد على التوجه ديالو
فكرت باللي الزواج هو الطريقة الوحيدة باش نولي مستقل ونعيش بعيد على هاد الحماق كامل
الوالد تزوج على سبعطاشر عام
عبد الله خويا تا هو
خويا عبد الرحمان وسعد كانت عندهم نفس الفكرة بحالي
سولنا في المجمع واش كاين شي بنات في العمر د الزواج
ولكن الدعوة ناشفة
انا ما كرهتش نتزوج من شي وحدة من الفاميلة في السعودية
باش نخوي هنا ومعمري باقي نحط الرجل في افغانيستون
ولكن اعمامي واعماماتي
ما كانوش باغين يزوجوا بناتهم بشي واحد من ولاد اسامة بلا
الوحيد اللي كان عندو الزهر هو خويا عبد الله
لي تزوج قبل ما تشوه السمعة د الوالدة
انا خديت قرار باش نمشي نقلب على عروسة في السودان
ديت معايا خويا سعد ومامنعناش با من التسافيرة
انا عندي سبعطاشر عام مساعد عندو تسعطاش
ومي ماشية من النوع اللي غادا توقف لنا في الطريق
دعات معانا وجمعنا حوايجنا وزدنا
دزنا لسوريا هي اللولة بقينا شي يامات مع الفاميلة د الوالدة
من بعد مشينا للسودان
تفارقت انا وخويا سعد ولا مشى لعند شي ناس بقا عندهم
وكلها من جهتو كيقلب على فاميلة توافق باش بنتهم
تزوج بواحد من ولاد بلادنا
تلاقيت مع شي اصحابي كنت قريت معهم
ولقيت بلي بزاف منهم مفراسهمش شنو جرا لينا
صحابليهم بلي رجعنا نعيشو فالسعودية
اش قلت ليهم بلي دانا ابا الأفغانستان تصدمو
كانوا حاسين بلي شي حاجة ماشي تا لتما
حاولت نقلب على عروسة وما لقيتش
ولكن خويا سعد قدر يلقى بنت عمرها سطاشر عام
وافقوا لها والديها على الزواج
دارو حفلة في الدار ديال البنت
العيالات لداخل والرجال على برا
من بعد وجدو ليها الوراق باش تمشي مع راجلها الأفغانيستون
رجعت للحضن دمي وخوتي في افغانيستان وفرحة الفاميلة بسعد ومراتو
عجبني الحالة فاش كنت خاوي هاد البلاد
وليت كنقلب غير على شي سبة باش نسافر فأقرب فرصة
فاش جا الصيف ديال الف وتسعمية وتمنية وتسعين
بدا المجمع فقندهار كيضارب
القضاء غاديين جايين كتحس بشي حاجة جاية في الطريق
العساكرية بداو كيوجدو سلاحاتهم ومركزين فالسما
بديت كنشوف الفوق ما فهمتش شنو جاري
مشيت عند الوالد قلت له باه شنو
شنو طاري قاليه هادو مسائل عائلية ماشي شغلك
ما كنسمع ديك عائلية كنعرفو كيهضر على القاعدة
سولت واحد صاحبي لقيتو ما فراسو ما يتعاود
با والقادة محتفظين بالسر مافخبار تا واحد
فاش وصل نهار سبعة غشت با كان راد البال مع الأخبار فالراديو
من بعد قالينا الرجال كاملين لي فلعمر دلمقاتلو
يوجدو باش نغادرو قندهر
دفنا الأوامر ديالو وعرفنا بلي غادين لواحد المعسكر قريب
غير وصلنا ليه كتلقى القضاء سامرين على الراديو وكيتصنتو
درت بحالهم وبقيت عاصر على شنو كيتسنى الوالد
باش وصلات ديك الجوج ونص مور الظهر قالوا في الأخبار
بلي جوج ديال الطوموبيلات مفخخين
تفرقعو فالسفارة دميريكان فدار السلام العاصمة ديال تنزانيا
وفي نيروبي العاصمة ديال كينيا
وعلى حساب التقارير كاينة خسارة كبيرة في الأرواح
ضربت على باها لقيتو فرحان بواحد الشكل لي ما عمري شفتو فحياتي
القادة والعساكر ياك يهلو وكيتعانقو مع بعضياتهم
من مور الصدمة حتى انا فرحت
وكنت صغير بزاف باش نستوعب الدرجة دالحماق دبحال هاد التفكير
سمعنا بلي الضحايا كانوا بالمئات
والأغلبية د الجرحى والقتلى كانوا من المدنيين الأفارقة اللي غير دايزين من تما
دابا فاش كنرجع السينتة مكنفهمش
فاش دوك لي هلو لهاد العمليات
متسوقوش للحياة هاد الناس ولي فيهم حتى مسلمين
الوالد بقا مقابل التقارير الإخبارية اللي كتقول بلي الرئيس دميريكان بيل كلينتون
يقدر يرد على هاد الهجمة
اجتمع با مع القضاء ديالو وقال لينا بلي غادي نتحركو للشمال
لواحد المنطقة قريبة من كابول
خفت على العيالات والدراري الصغار لي بقاو في المجمع دقنداهر لا طرا ليهم شي حاجة
ولكن قالي باه را غادي يكونو في الأمان
بالكلينتون ما عمرو غادي يقصف شي بلاصة فيها عيالات ودراري صغار
مشينا فطوموبيلات بسوايع طويلة للشمال
تا وصلنا للمعسكر د الفاروق فخوس
دوزنا في شي يامات وجات واحد المكالمة سرية للوالد
باش قطع قال لينا خصنا نغادرو المعسكر د الفاروق دابا
غادي نمشيو لواحد البيت ديال الضيافة فكابول
مع وصلنا جا الرئيس د الامن كيجري عند الوالد
قاليه راه المعسكر ديال الفاروق تعرض للقصف مور ما خرجنا منو بساعتين
عرفنا من بعد بلي بزاف د المعسكرات في افغانستان تعرضوا لهجمات
من زهرنا ان مي وخوتي الصغار بقاو في الامان ما تقاسوش
الواليد بان ليه بلي هاد دار الضيافة ما مؤمناش
وياخد قرار باش نتخباو بحال الرجال د المافيا
فدار عادية وسط سكان ابرياء
تتلاحظ بلي ميريكان كيتفاداو ويقتلو المدنيين
تخبينا تما لكتر من تلاتين يوم
بقينا بعاد على النظار
تا من الجيران مكانوش عارفين بلي القادة الكبار ديال القاعدة
قرابين ليهم لهاد الدرجة
الحرية الوحيدة لي سمح لينا بها الوالد
يا نطلو مرة مرة من الشراجم
كنت انا وخوتي كنحلو شوية من الخامية ونبقاو نشوفو فالناس غاديين جايين
تسعطاش سبتمبر قال لينا الوالد خصنا نخويو هاد الدار
ونمشيو للخص نشوفو الأضرار لي طراو تما
اخر مرة كنت في المعسكر د الفاروق كانت فيه الحركة بلايص التدريب والخزين
ولكن دابا فاش ضربنا عليه طلة لقيناه كلو مدمر
ما نعرف كيف داروا شي ناس حتى نجاوا من هاد القصف
تمحات الحياة من الوجود في كل بلاصة ضرب فيها شي صاروخ
الحياة د با كانت معقدة من بزاف دالجوايه
تا العلاقة ديالو مع الزعيم ديال طالبان كانت فشي شكل
افغانستان كانت بلاصة خطيرة
والوالد كان خايف لا يموت لمولا عمر وما يلقا اللي يسند لو دارو
كان الوالد ديما محرك باش ميتعرفش فين كاين ولا فين بايت
كينعس في نفس جوج د الليلات متابعين
اما لمولا عمر قليل فاش كيخرج من دارو فقندهار
ويمكن لأي واحد ناوي يصفيها يطيح عليه بكل سهولة
وهادشي لي طرا واحد النهار فاش تفرقع واحد الكاميو شت الدار ديال مولاي عمر
ماتوا جوج من عيالات وتلاتة
جوج دخوتو وعدد كبير من رجالو
ولكن لمولا عمر نجى منا غير بشي جروح خفيفة
المرور وقت قصار على التفرقيع ديال السفارات دميريكان
بدات السعودية وميريكان كيضغطو على طالبان باش يطردو با من افغانستون
بحال هاد التاريخ كيعاود راسو
وصلات خبار المجمع فقندهار بالليل مولى عمر
غادي يجي فزيارة للوالدة
وجدو ليه مزيان حيتاش هادي اول مرة غادي يغادر فيها الزعيم ديال طالبان دارو باش يزور با
دخلات طناشر طونوبيل بزاج مع المجمع
ما كانت عندنا حتى فكرة على هاد المولى عمر كيف داير فوجهو
ما عمري شفتو لا انا لا خوتي
تفتحو البيبان ديال الطوموبيلات وهبطو العساكرية ديال طالبان بسلاحاتهم
غير هبط لمولى عمر كلشي عرفو
كان مميز على رجالو
لقيت راسي كنشوف فراجل طول من الوالد
وماعمر سبق ليه تلاقيت شي واحد طول من با
الآثار ديال الجروح قديمة معمرها ليه وجهو
واخا هاكاك كيبان شاد فراسو
ازا ارحب به الوالد ولكن سلامو كان ناقص
دخلو لجريدة وريح كلشي فحصيرة على لرض
الا المولى عمر طلب ليهم كرسي وريح فيه
ومن فوق هادشي يبرك رجالو بينو وبين الوالدة
التصرف باين بين مولا عمر بلي ساخط على با
وبغا يفهمو بلي راه مكيعني ليه والو اصلا
وليد بقا صابر على هاد التعامل وريح كيسمع لمولا عمر شنو غادي يقول
ما ضيعش بزاف دالكلام ودخل ديريكت فالموضوع
الزعيم ديال طالبان طالع ليه الدم من النشاطات ديال الوالد على برا
مولا عمر مهتم غير بالشؤون الداخلية صافي
عندو رغبة في التدخلات من على برا
قال لمولاها عمر الوالد للوضعية السياسية شاعلة
واحسن حاجة دير نتا ورجالك
يا تخرجو من افغانستان
الوالد بقا ساكت وكيفكر وهو يجاوبو
قاليه ملي كنت باقي شاب صغير دوزت من عمري بزاف فأفغانيستان
وانا كنتقاتل على ود الشعب ديالك
معمري نسيت هاد البلاد
ورجعت ليها باش نبني فيها قرية فين نسكن انا وفاميلتي والناس لي قرابين لي
ها حنا دابا ولينا مجموعة كبيرة فيها المئات
كيفاش غادي نتحرك بهاد العدد الكبير دالناس وفين غادي نديهم
قاليه لمولا عمر دابا را جات لوقيتا
باش تخويو افغانستان انت ورجالك
قاليه با الحكومة د السودان عطاتني الإقامة خمس سنين
واش تقدر دير معايا المزيان وتزيدني غير عام ونص فأفغاني السنة
بقى لمولا عمر تيفكر وفاش نطق دوا بزاف
معقلتش بالحرف شنو قال
ولكن بدا تيعطي الأسباب لي خلاوه ياخد هاد القرار ديال الطرد من افغانستان
باش شاف الوالد القضية حامضة لعب كارطة كتعزف على الوتر الحساس
قاليه راه ايلا استسلمتي للضغط د الحكومة الكافرة
را غادي يكون القرار ديالك د الإسلام
وهنا لمولا عمر تزعزع
قاليه غادي نزيدك عام ونص انا شيخ اسامة
قاد فيها الأمور ديالك باش تحول
ولقى شي دولة اللي تقبل بيك وبفاميلتك
طلب الوالد الماكلة وحضراتو
اللحم والروز والخضرة
وجدوا وليمة كبيرة للزعيم ديال طالبان
وخا المونة عندنا قليلة الوالد والرجال وقدروا يحضروا هادشي بشي طريقة
ولكن الواعرة هي الصدمة لي دار ليهم لمولا عمر
قاليهم مافياش الجوع
وزاد فحالو بلا ما يودع الوالدة
ناط طالبا بسلاحاتهم ركبوا طونوبيلات وخواو المجمع
رجالة الوالد بقاو كيشوفو ما فهمو والو
اهانة بحال هادي تقدر تشعل حرب بين جوج دلقبايل في العالم العربي
كاين ما عندهم ما يديرو من غير يقبلو بسلوك بحال هدا
مولاي عمر اقوى راجل في
وكيسيطر على الأغلبية د المناطق في البلاد
وما يمكنش للوالد والرجال ويدخلوا فشي معركة مع طالبا
اش غادي يخسرها وهاد القضية كيعرفها مزيان
هاد الأحداث لي طرات فهاد النهار طيحات من القبر د الوالد
ولكن نرتاح حيتاش قدر يكسب شوية هاد الوقت
باش يقاد الأمور ديالو في المستقبل
بالنسبة لي انا ما كرهتش كل مولا عمر عطى للوالد ساعة باش يخوي افغانستان
واخا هكاك مغاديش يوقف با على هاد الروينة لي كيدير
لا ما قدرش يبقى في افغانستان غادي يمشي لباكستان
ويلا حيدات الحصيرة من تحت رجليه غادي يرحل ليا
ويلا جرات عليه اليمن غادي يمشي لشي صحرا ما فيها لا بشر ولا حيوان
ومن تما غادي يبقى مقابل المخططات د الكرة ديالو لي باغي ينفد
وصايك وحنا راكبين معاه
وفي كل كنزيد نتأكد بلي هاد المصيبة لي جارنا فيها
رحلة كتدي وما كترجعش
هاد البارتية حدها انا
يمكن غادا تكون هي اللخرة
هذا ما كان اخوتي
الله        جواي   سبحان

