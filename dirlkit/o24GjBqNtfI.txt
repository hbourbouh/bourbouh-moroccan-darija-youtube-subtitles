العقل صارح. فوسط بير مظلم بلا قاعدة
مقبور حي صلاش ميت على حساب الريف اللي واخد اللي واقع الخلاص اللي
الساعة على الحياة تارك الحيوط بالدماغ فارغ
عاوتاني تعياو ما ترمس النم لا داز الوقت الهم عليك داز النهار ما طالع
الشكوى تا حد ما سامع
فاش رجعنا للرباط لقيت الدنيا كتصفر
ما كاين ما يلبق تما
دخلنا مع الحداش د الليل والزنقة مكيتسركل فيها تا حد. من غير اه البوليس والعسكر
عاود خرجنا من الرباط
كتاكل في الطريق لمدة ديال ثلاثة السوايع
حتى بقات لينا تلاتة كيلومتر على الدخلة د فاس
وتصاطحنا مع واحد ديال الجوندارم والبوليس
كنت غادي نسلك منها كون ما فرشنيش واحد خينا
كان حاصل تما وما هازش معاه لاكارط
كان تيسحابلي بلي
الى قاليهم راه كيعرفني غادي يديرو معاه زوين ويطلقوه
ساعة صدق مغرقني بلا ما يكون ناوي مسخوط الوالدين
شدو الحزاق كامل او صيفطونا لفاس
تما لقيت بزاف ديال الضباط شقمهم قبل مني
حققو معايا وعاودت ليهم داكشي لي عارف
خونا لي كيحقق معايا فاش ساليت التعاويد سمعني واحد التسجيل
ديال الخطاب دالملك
قال لي واش عرفتي هاد الصوت
حركت راسي بالجواب
قال لي ها الملك مازال عايش
وكلكم غادي تخلصو الحساب دهاد الفعلة لي درتو
الغد ليه داونا الحبس ديال عين قادوس فاس نيت
السيلون عندي كان الطول ديالو غامق على العرض
مضويين مزيان سرير وجوج دلخطيات
طواليط موجودة والما والضو تاهوما
الغدا كان بخير
واخا كنت كنقسم حقي د الخبز مع شي طوبات كانوا تيطلعو من الطواليط جيعانات
كنت حفيان داكشي علاش كنت كندير معاهم المزيان
ولا نفيق شي نهار ونلقى
رجلي لاعبة غير بتسعة الصبعان
باش تاحد مايتلف ليه التاريخ غادي نماركيو بلاصتنا فالكالوندري
السبت عشرة يوليوز
كانت المحاولة ديال النقلاب
الحد حداش جابونا لعين قادوس
واليوم تنين طناش
هاد النهار كان يوم ديال الحيد هدا
دارت جنازة وطنية
كاع الضحايا اللي طاحوا نهار الصخيرات
حضر فيها الملك وبزاف ديال الشخصيات
الناس اه اللي ما زال هاربة راه كيقلبو عليها
واي واحد شكوا فيه كيتشد
حتى اللي متعاطفين مع الإنقلابيين
دوك الربعة دالجنرالات اللي جرهم عبابو تاهوما تشدو
جابو الجنرال حمو بلا كوبتير مربوط بالحبال من ايديه
لساحة السلاح ديال الوحدة د المدرعات
وهنا غادي نشهد شهادة شخصية
السيد رفض داكشي لي قتارح عليه عبابو واخا تحت التهديد
خونا لي كان واقف على الشغل باش يتصفاو هاد الجنرالات
هو هنا في فاس صبحو علينا بالتحقيقات ديال بصح نهار التنين
دوك الفراملية اللي كانوا معايا في لصقوا لهم واحد
التهمة فشكال قالوا ليهم لحتو شي دروك في القهوة لي تفرقات على الضباط بالأمر ديال عبابو
الشيفور اتهموه بلي عوج الطريق
او فعوض ما يمشي لبنسليمان شد الطريق ديال الصخيرات
انا جا الدور ديالي بالعشية
داوني جوج ديال الجوندارم تا لواحد البلوك خاوي
باش يتهلاو فيا ونقر ليهم
ويتهلاو هنا بالمعنى ديال
تاكلها فصحتك باش ترخي الصمطة وتحط ليهم ما بغاو
ثلاثة ديال الجدارمية بقاو علي بالبونية مخلطة بالأسئلة
مكاين تا الوقت الكافي باش تجاوب وسط هاد الروينة
كيف غدير وانت الكروشي لي كيدخل فيك كيخلط ليك بزاف د الأحاسيس غالب عليها الألم
الى فكرتي فيها غير واحد الشوية
تيبان ليك بلي الغرض من هاد اللعيبة ما شي هوات جاوبهم على الأسئلة
ولكن غير باش يردوك صاكة البوكس
اما دوك الأسئلة ما كتسمن ما كطفي جوع
مور الامتحان ديال هاد التلاتة
وصلت لعند كيسول اسئلة مضبوطة
ما كيضربش بزاف
شي مسمنيات ومرة ومرة كيردخ لي راسي مع الطابلة
هاد السيد جا من تازة غير على قبل هاد المهمة
طويل ورقيق تعلق فيه بولة يضوي عليها حومة
حتى من عنقو ما يمكنش ما تردش ليه البال
الى تبعنا الخط التطوعي ديالو غادي نلقاوه مداخل مع شي زرافة فشي بلاصة
ما فيهاش شك
الحاجة لي بورشاتني فواحد خينا هما عينيه
را ما يمكنش
عندو شي شوفات لا شافتو محامل يطيح ليها الولد
هنا عرفت راسي قدام واحد بنادم ما كيرحمش
قاليه راه جيت على قبلك نتا
وبالكبير وغلول وتيق فيا ايلا قلت ليك
بلي غادي نخرج منك الهضرة بلهلا يطريه ليك
الا ايلا كنتي باغي تموت ضعف نسرك معاك فقبرك
حسيت بلي هاد جدارمي ماشي بحال لاخرين
تايق فراسو لدرجة انه كان
تيسولو مكيبغيش يتسنى بزاف
خاصك تجاوبو في البلاصة
ربط ليه يديه بالسمطة ورجلي بوحدة اخرى
طواني صحة حتى قصت رجلي براسي
وسدري دخل بين فخاضي
خدا واحد لقتاب ديال الحديد ودوزو من تحت ركبتيه ليمنا
دراعي وسدري وليت بحال شي خروف موجود يدار فوق الشواية
هزوني جوج ديال الجدارمية
ولقيت راسي معلق فالهوا
جاب خونا سطل دلما وبال فيه
وقبل ما يحط ليه شيفونة مجرتلة على فمي ومناخري قالي
غادي نشربك البول ديالي وغادي يعجباك
را عا قبيلا شربت شي بيرات
عمر واحد الغراف بداك الما مخلط بالبول
وخوا عليه على من اخري
خنقنا يدير الكلبة وما لقيت كيف نجر النفس
بدا كيلصق ليه ديك الشيفونة مشارجية بداك الزبل
كنحس بعروقي غادي يطرطقو في اي لحظة
مكاين كيف دير تغوت ولا غتهدر
الفم لي يقدر يدير هاد جوج د الحوايج راه الشيفونة لاصقة فيه
كان داك خينا كيحيد عليها الشيفونة وكيسول
واش واجد باش تعتارف
حسيت بداك المساري اللي مع النيف في قرجوطة وحتى الرية
طلقت واحد البولة سخونة فحوايجي
تبلبلات الدنيا عارف لي كاين
ما كنتش قادر نجاوب حيت خربقوني ديال بصح ما
ماشي مبغيتش نجاوب ولكن راني مقدرتش
صحاب ليكم حبسو حد هنا
لا من مور العلاقة دوزوني للطيارة
موراها البيروكي وعاد زعلونا
هادشي كامل باش نعتارف ليهم
خوكم بدات كدخل معاه السخفة
ومغيب نص النص
هنا سمعتهم تيقولو بلي راه غير كيتبوحط
عرفتو شنو قاليهم داك البوطو ديال الضو
قاليهم ايلا مبغاش يعتارف
غادي نبركو والدين مو على قرعة دجيدور
غير سمعت هاد اللعيبة وانا نجمع راسي
بديت كنتخايل فالقعدة عندي مشرقة
مالنا على هادشي
قلت مع راسي الا هادي
خديت باش نقوليهم شي حوايج ما كطيحش على البال
نطلقها عليهم وفينما بغات تخرج تخرج
المهم نخرج من هنا بلا ما يوسعوها هادي
قلت ليهم بلي النقيلة بلاناو ليه فالخفا تلاتة د الناس
عبابو علال الفاسي
واحرضان كانوا كيتجمعو فدار الكولونيل
وتيقوني وخا تلاتة السميات كلها
شاد قنتو صعيب باش يكونوا مفاهمين بيناتهم
الداكتيرو لصق قوالب الكحل فالبيض
باش الريوسة يقولوا كلمتهم فيها هادشي
الحاجة لي زعزعاتني هي فاش نقز واحد جدارمي باقي صغير ومبوكس
قاليهم علاش كنضيعو الوقت والروينة وسهرانين ليالي باش نوجدو الرابورات
ولاش حتى نضيعو القرطاس باش نعدموهم
مادام غدرو البلاد
فأحسن بلان باش نتفكو منهم دغيا
هي ندوبو الزمر كامل في بيسين فيه la cede
عين ما شافت
قلب ما وجع
حتى دوك لي كيحفرو القبور غادين نكونو درنا معاهم الجميل
دوماج ما عنديش سلطة باش ندير هاد القضية
اما كون درتها
فاش سمعت هاد الكلام عرفت بلي داك البوطو ديال الضو
ميبانش قدام هاد مو الله سيد
مفكر ديال الذين
الصباح ديال التلات مع السبعة دالصباح
صيفطوني للرباط في تابعة للقوات المساعدة
ما يجوز جدارمية
وجوج من القوات المساعدة
يديو رجلي مربوطين
قال لي  مغاديش ندير ليك العصابة على عينيك
باش ما نحرمكش تمنظر هادشي لي بقا ليك فحياتك
مكاين لاش تكعى راك قمرتي وخسرتي
قلت ليه راني ماشي كوموندو
بقا كيبلبل عليا تما
المهم رتاحينا فالصخيرات قبل ما نكمل غي الطريق
وتهلاو فيا الدراري ديال القوات المساعدة الله يكتر خيرهم
وصلنا ومع العشرة د الصباح
واقف في ومربوط بالمنوط مع واحد جدارمي
الموظفين كاع خرجوا كيتفرجوا فيا
كيشوفو قدامهم شانتيهود الغدر
كيتهامسو ومنهم لي كيلوح الهضرة
هنا جا واحد القبطان ومعاه جوج ضباط
هازين الاحبال والعصابات في ايديهم
دار القبطان عند واحد دار شهب وغليض وقال ليه
هذا رقم اثنين وعشرين
حيدو لي المنوط ودارو لي العصابة حمرا على عيني
كانت الزرقا والبيضا
ولكن اللون كيختاروه على حساب الدرجة ديالك في السلم ديال
ربطوا ليه رجلي
موراها دورو عليا الحبال من كتافي
حتى لرجلي قمطوني فحال شي موميا
هزوني على كتافهم بحال الى غادي يمشي كسدة للدفين
طلعوني الثاني او بركوني فلرض
ما عارف شنو داير بيا
بدا واحد الصوت كيسول وانا كنشير بالجواب لي طاح لي فبالي
بزاف من داكشي لي كنقول كيتصاطح مع داكشي لي قلت عند جوندارم
هنا في كانوا مبدلين عليها فين كنت من قبل. وخا
تاهوما كليت من عندهم المسمن التفرقيع الضريب بالضو
وحتى الفلاقة نهار التلات طلطاش يوليوز
المحكمة العسكرية بالرئاسة
حكمت بالاعدام على الريوسة العشرة ديال الانقلاب
دوك ربعة د الجنرالات
خمسة دالكولونيلات وكماندور
عشرين عسكري كانوا كيتسناوهم في الساحة ديال الإعدام
في المعسكر ديال مولاي اسماعيل بالرباط
جايبين دوك العشرة مرفوعين
وكتقرا فعينيهم الخوف
الوحيد اللي كان شاد فراسو هو الكولونيل الشلواطي
فبحال هاد المواقف
كيبان لي عادي يكون راكبك الخوف واخا تكون حياتك كاملة والناس ضاربة ليك الحسبة
الموت كتجي لبنادم من لخر
وكضرب ليك كاع ديك الزعامة مع الحيط
مع لحداش وقسمين
وقفوهم قدام الفرقة ديال الإعدام
كانوا ساكتين الا الجنرال حمو
اللي غوت عاش الملك
هاد القضية خلات كل واحد كيأولها فشكل
باب التفسير مفتوح لاي واحد بغا يلوح
مع الحداش والربع تسالا كلشي
المعدومين تلاحو فحفرة مجموعين مع الجنرال المذبوح
والكولونا لعبابو قبر جماعي ما بين الرباط وتمارة
تدفن فيه بنادم بلا طقوس ولا هم يحزنون
انقلابيين كانوا مليوحين فواحد فالثكنة ديال اللواء الخفيف دالامن
الحالة عندهم تما ما فيها ما يتشاف
حنا كنا تنبقاو مربوطين في ايدينا
والعصابة على عينينا
طايحين لرض بحال شي طريدة والجوندارم معسين علينا
كنا كنمشيو بالنوبة باش يحققوا معانا
وفي كل مرة كدي معاك في القفة شي بركة د الفلقة
لا ماكلة لا ما
وحتى من الطواليط ممنوع
فاش كيبداو يحققو معاك
القبطان الغليض كيبدا يسول
واحد تخصص بونيا كيبقى يفرقع فيك بالكروشيات
مع جودان اخر تخصص ركيل بالبرودكان كيشير برجلو فينما جات
شاف تريسيان ولد اللدينة
كيبقى يضربك بالدمور ظهرك
كتحس بالضلوع السلسول
والعنق كيتشركو الغواض د بنادم واكلاه فضلوعو ما كيتقاضاش
مخلط بالأسئلة اللي كتطرح
واجوبة لي متقدرش تسمعها حتى تفيلتريها من الصداع
مع الوقت قدرت نحيد العصابة من فوق عيني
ماشي بإيدي ولكن غير بواحد الحركة ديال الجبهة والحجبان
ضربت على واحد المسجلة
كانوا كيخدمو فيها شي كاسيطة غير باش يدهشرونا
ليام ديال شهر سبعة دازت علينا خانقة وطويلة
التعذيب كان تينزل علينا ثلاثة د المرات في النهار
حاجة لي كانت شاغلة المعذبين
هي السمية ديال واحد خينا حضر فبوقنادل وكان مع القيادة
كنت عارف سميتو
ولكن تمرضنت عليهم في الجواب باش نربح الوقت
عطيت غير الوصاف
موسطاش كتيف عينين قهويين وشعرها حرش
القبطان لي كان مكلف الصباح كامل وهو كيحطليه فالتصاور قدامي
كنت نقدر نقوليه بلي
راه مزيان كنسيب المدبوح هو علاياش كيقلب
ولكن كنت خايف لنجيبها فراسي بشي طرح ديال التعذيب دايز والكلاب
ومن محاسن الصدف ان تصاور داك الوقت كانوا بلونوار
كاليتي مقتولة ديال بصح
في العشية دخلوني لواحد البيرو يجري فيه الخيل
حيدو لي العصابة على عيني وبركوني فوق
رجلي الموسخين مربوطين وحاطهم فوق زربية حمرا ناضية
بيرو عامر بقوة التليفونات ديال الإتصالات
حال فمي فهادشي اللي قدامي
حتى كيبان ليه تلاتة د الناس
الكولونيل اليوسي الرئيس ديال
كولونيل التلاميذ المدير العام ديال الأمن الوطني
بقاو عليا بالأسئلة تما
بغاو يعرفوا شنو السباب لي خلاني سولت عبابو
على الهدف من المهمة
قلت ليهم الفضول
ولكن متيقونيش قال ليه الكولونيل اليوسي
علاش بقيتي مع بابا فاش وصلتو للصخيرات وتفرش الانقلاب
جاوبتو قلت ليه
باش مانطيحش فبحال هاد الحالة لي فيها انا دابا
سوا هربت ولا بقيت راه فهاد الظروف بحال بحال
شحال من واحد هرب من الصخيرات وهاهوما مليوحين معايا في
تسالا هاد الاستنطاق ورجعت فحالي
دازت دقايق قليلة
وجاو عاوتاني كيقلبو عليا
هاد المرة باش ندوز قدام الجنرال
ادريس بن عمر
الماجور العام ديال القوات المسلحة
مؤقت حيت ديك الساعة كان وزير ديال البريد
فاش سمعت صوتو شوك ليه لحمي بالخلعة
وتفكرت شنو كان باغي يدير للشفارة لي دازو على المحلات فالزلزال ديال اكادير
كان عطاه ديالو باش يتدفنو حيين في الرملة
ويبقى غير الراس بوحدو لي باين
باش يجي شخصيا
ويتيري قرطاسة فالراس لكل واحد فيهم
وكون ما الجنرال السويدي اللي قنعو باش يتراجع
كون دار داكشي لي كان ناوي
قلت مع راسي يمكن جا نهاري
حيدو لي العصابة على عيني
وفاش حليتهم لقيتو قدامي
قصير ووجهو كمشاتو الدنيا بالعمر
تشوفات عندو حارين
غير ضرب عليا عرفني
قاليك اه عرفت هذا
كان تحت يدي فاش كنت كوموندون ديال المدرسة تأهل مومو
جاوبتو  فاش كنتي رئيس من تمنية وخمسين تال واحد وستين
كمل هضرتو وقالي
هادشي لي علمتكم
فين دوك الدروس ديال الأخلاق والتربية الوطنية
كان تيصحابليها بلي داكشي لي تعلمتو كان كافي
وهانتوما فرمشة العين تقلبتو وتبعتو داك الغدار ديال عبابو
كنت باغي نقول ليه شي كلام فاص فوجهو
ولكن مبغيتش نريسكي فحياتي قدام هاد خونا
كون كنت تشجيع كون سرحت لساني دير هكذا
وقلت ليه  راه انت المسؤول اللول على هاد الكارثة اللي ضرب هاد البلاد
كلشي كيعرفك شنو كدير او سميتك شهر منكوكة
العسكر كيخافو منك
وفي ظرف اربع سنين طحنتينا ورديتينا غير بيادق
كينفدو بلا عقل
نتا اللي مسؤول على حريرة
حيت انت لي صاوبتي جيش منضابط كينفد بلا ما يفهم
مغاديش نجبد ليك المادة اللولة من القانون العسكري
اللي كتنص على الانضباط والتنفيد بلا ما تردد
وبلي راه اللي عطى الأوامر هو اللي مسؤول
ولكن غادي نجبد ليك القانون الخاص ديالك
لي علمتيه لينا
ياك انت لي قلتي لنا الى طاح الشاف ديالكم في بئر طيحوه معه
ويلا رمى راسو فالنار دايرو فحالو
متحاولوش تفهمو نفدو وصافي
الشاف ديالكم هو الدماغ اللي كيفكر
هو يفكر ونتوما نفدو
قوليها انا را بغيت نسولك وجاوبني بصراحة
واش ما كنتوش عارفين بلي عبابو شفار
فينما بانت ليه الضربة صحيحة كيبالي بيها
علاش ميكتو على هادشي
الجيش كامل كان عارف شنو طاري
وحتى نتوما دوماج
هادشي كامل ما قلتوش حيت
مكانتش عندي الشجاعة الكافية باش نآرتيكيو ليه
بقيت غير كنشوف فيه ولساني مكينطق بحتى كلمة
الخوف ملصق ليه تيكيتة مكتحيدش
عيني ما كيتهزوش الفوق
شخصيتي طفيتو شوية قالي راه حياتكم بين يدين الجنرال اوفقير
دبرو راسكم ومنكم لهيه
فداك النهار نيت
هزوني فطوموبيل عيني مغمضين
عرفتو فين داوني
لدار اوفقير اللي غير
سميتو الى سمعتيها
كيخليك تحس جاي في الطريق
دخلوني للدار وبركوني فوق واحد الزربية
وبقيت كنتسنى دماغي مع كاينة د الأفكار مكتحبسش
طالعة لي خلاني فهاد الحالة هو الأحداث لي دازت وتفكرتها
فاش كانوا كيغبرو بنادم وما كتبقى تسمع عليه تا خبار
ولا تعرف فين شدها
وخفت لها تا انا يجرالي بحالهم
بديت كنترعد بحالا الجو هابط على الزيرو
حنا في العز ديال شهر سبعة
وفقير من الناس لي كدور عليهم هضرة كثيرة
كان كيعدب ديالو بايدو
لحمهم كيشركو ليهم بالرازوار
الجزار وما دارهاش
كاين لي تيقول بلي كيعجبو الحال يفرقع لبنادم عينو
حيت كان مريض فعينيه
فاش كتجي الفرصة مكيزقلهاش
الحاجة لي طاحت لي فبالي وجابت لي التمام
هي في الأحداث ديال الريف
فاش دبح واحد خينا
كانت دايرة في لي كان فيها ولي العهد ديك الساعة
اي واحد كون كان فبلاصتي
غادي يبقى يتخايل شنو يقدر يوقع ليه لا كانت حياتو بين يدين شي واحد بحال
وكن على يقين
بلي داكشي لي غتخايل
ما غاديش يكون زوين
سارح بدماغي حتى بداه كيوصلني الصوت ديالو اوفقير
معاه اليوسي الدليمي
وقار زازا دار اوفقير فالجدارمية اللي جايبيني
قاليهم حيدو ليه العصابة على عينيه وفكو ليه يديه ورجليه
هادي را داري ماشي كوميسارية
حيدو لي الألاعيب وقالي تبعني
وتبعتو حتى دخلنا للصالون
قال لاخرين يبقاو على برا
وبقيت انا وياه الراس فالراس
قاليه ريح او ريحت
ما نكدبش عليكم
كنت كنتسنى غير
فوقاش غادي تفرقع عليا
بقا كيشوف فيا قبل ما يبدا كلامو
واش باش يقرا شنو كيدور ليه فبالي
ولا غير على الخاوي
قاليه بشوية شنو درتو ا ولدي
على من كنتو كتقلبو فالصخيرات
الملك كيتسنى مني رابور مديطاي
شنو غادي نقوليه
بصراحة حرشتوني وانا اللي ديما كنت كندافع على الجيش قدام الملك
دابا حيدتو لي الحصيرة من تحت رجلي
جاوبتو قلت ليه راه عباب
واللي وجد لهادشي ماشي حنا
وريطنا معاه بلا خواطرنا
قاطع ليه هدرتي وقالي
ماشي تال هاد الدرجة ديال الكلاخ
تابعينو بحال الحوالا
خدمو داك الطارو واش نتوما ضباط ولا حمير
قلت ليه راني سولتو على الهدف من المهمة قال لي تا هو ما فخبارو والو
يغوت عليا الجنرال
هادشي نيت اللي تيبين بلي راكم حمير
واش عمرك شفتي شي ما عارفش الهدف من المناورة قبل من ربعة وعشرين ساعة من التنفيد
شنو هاد التخربيق
راه واضح وضوح الشمس بلي هدا نقيلاب
قلت ليه واش بغيتي نجاوبك بلا تحفظ
قال لي نتا فداري
ماشي في ما جبتك لهنا الا باغي نعرف الحقيقة
ما تخاف والو انا عاطيك كلمة دشرف
عطاني وانا نقول له
خمسطاشر عام وحنا تحت واحد الانضباط ديال الحديد
دماغنا نحتو فيه الطاعة العمية. ما تسول ما تقول لا
زيد على هادشي ان عبابو من تمنية وستين
هو محمي من بن عمر والمدبوح
ما كان كيتسوق لحتى شي قانون
وقدر يلوح الضباط في الحباسات ويشبع فيهم تمرميق وتقراع
هاد السيدين كاملة
وعبابو داير فينا ما بغا
وتا حد ما كيتحاسب معاه فاش كيتعدى على الناس ولا كيدي ليهم ديالهم
قال لي جنرال
هادي تسعود وقسمين
بغيتك تعاود ليك كلشي
من وراه قدامنا الليل كامل
جبد لي اي ديطاي كيفما كان وفينما كان
هاكا بدات روايتي الطويلة
والجنرال كيسمع ليه وكيتكيف
عاودت ليه كولشي من طق طاق تا للسلام عليكم
جاوبت على الأسئلة كاملة لي سولني
وقلت داكشي لي عارف بكل صراحة
فاش سالينا عيط اوفقير على الكولونيلات بتلاتة
لي بقاو كيتسناو برا من التسعود د الليل
دار اوفقير فليوسي
علاش مكتعطيوش الماكلة للمساجن
شنو هاد الروينة
بغيتهم دابا يتعشاو دابا
دبر شغالك شوف كيف دير
تلفت لعند دليمي وقاليه
حمد من اليوم البوليس اللي غادي يتكلفو بالاستنطاقات
تكلف بهادشي ومن بعد غادي نفصل فالتعليمات
فلخر قال لي
نتاع الرايس مازال نتشاوفو مرة اخرى
ردوني ولقيت ديالها وصلوا قبل مني
دخلوني لبيرو نقا من داك لمجرد لي كنت فيه
الماكلة موجودة تعشيت ونعست والغد الفطور كان حاضر
في العشية داونا كاملين للإدارة العامة ديال الأمن الوطني
لي بقيت فيها من الجمعة سطاش يوليوز
حتى للسبت سبعة غشت
التحقيقات طويلة ومكتقاضاش
غير هنا الظروف د الماكلة والنظافة مخيرة
سندويتشات ديال الدجاج اللحم الحوت كبدة كفتة
الصباح اتاي وكرواصة دالشكلاط
الدوش مرة فالسيمانة وكارو والامور كلها وجيبها
تلاتة د السيمانات اللي دوزناها هنا مجبدين فوق الأرض
اليدين مربوطين والعينين مغمضين
حتى جا نهار سبعة غشت
وداونا للحبس المركزي فالقنيطرة
دوزناه تما شهرين كل مليوح في الانفرادي
في النص ديال شهر تسعود دزت قدام المدعي الى عام
باش يسمع قوالي
من لول ما تفاهمناش
هو كان كيتيري فيا بالفصول ديال القانون الجنائي
وانا كندافع على راسي بالنظام العسكري
الفصل ديال الانضباط العام
اول ما بدا
بدا بالإتهام فحقي
ووسطو كيزرع ليه الفصول والأرقام ديالها
مكنقشع فيهم تا لعبة
سولي داك السؤال ديال ديما
شنو كتقول فلي منسوب ليك
باش كتعتارف بهادشي
جاوبتو فلبلاصة قلت ليه لا
حيت عارف هادشي لي عرض عليا ماشي تيكي ديال في السعيدية
الطريق لي طراسا ليا غادا بيا لحبل تلمشنقا ديريكت
فواحد وتلاتين يناير
الف وتسعمية وتنين وسبعين
بدات المحاكمة الشهيرة
ديال الناس اللي شاركوا في الانقلاب ديال الصخيرات
بالرئاسة ديال عبد النبي بوعشرين
اول واحد بداو بيه هو خو عبابو
محمد اللي نفى كاع داكشي اللي منسوب ليه
وقاليهم بلي عيا مع خوه باش ميديرش ديك الكارثة لي كان ناوي
شلاض تا هو نفى
القبطان من الكبير وغلول صرحوا باللي هربوا فاش شافوه الروينة
القبطان بندورو اللي قال للرئيس د المحكمة بلي حتى وصل للرباط
عاد عرف شنو طاري
فاش سولو الرئيس على اول رد فعل دار فاش عاقب القالب
قاليه على نيتو
مشيت لواحد المحل وخديت كوكا باردة
هنا تهزات القاعة كاملة بالضحك
حتى من الغراق ديال المدعي العام لي غير قاردهم تا هو تكرشخ
فاش جا الدور ديال الخرخاش
رد القاعة ديال المحكمة بحال شي قاعة ديال المسرح
كلشي كيتفرقع بالضحك
خونا خرخاش كان من الناس لي شاركو في الحرب العالمية التانية
وحتى في بدا كلامو بقاليهم
دخلت للجيش غير على قبل الحريرة والقاميلة
وبلي علموه كيفاش يتقاتل مع العدو نيشان
ولكن ما علموش كيف يدير الانقلاب
عاود ليهم على القصر لي صحاب ليه غير وزين دماطيشة
وجبد ليهم البلانات ديال الشفرة لي كان كيدير
قاليهم حبابو كان كيصيفطني نجمع الماتريال ديال الدولة
ونجيبو للمدرسة باش نبنيو
حيت كلشي ديال الدولة
وعبابو كيخدم الدولة
ما زال بزاف ما يتعاود
السيمانة الماجية نآفونسيو في
واللي كترو عليه السميات وتلف وسطهم
يعاود يسمع مرة اخرى
الجزء الفايت راه مشيت زالق في السمية ديال الجنرال بوهالي
وقلت ليه لبوهلالي
زدت لا بلا ما ندري
هذا ما كان اخوتي
تهلاو
