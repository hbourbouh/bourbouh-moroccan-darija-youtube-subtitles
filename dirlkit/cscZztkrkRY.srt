1
00:00:00,100 --> 00:00:20,100
الى مكنتيش سامع للجزء لول بلاصتك ماشي هنا. هبط

2
00:00:20,100 --> 00:00:30,100
را خليت ديالو تما. سمعو ورجع كمل معانا مشينا

3
00:00:33,150 --> 00:00:51,900
فالنهار التاني كانت النعسة حسن من النهار اللول

4
00:00:52,450 --> 00:00:55,200
ضرباتني الفيقة قبل ما تكمل تمنية د السوايع

5
00:00:55,850 --> 00:00:57,700
ما كان فيها اللي ينوض

6
00:00:57,850 --> 00:01:02,400
حلمت براسي شبعت نعاس ودبا بارك نتكسل

7
00:01:02,700 --> 00:01:05,400
ما كرهتش شي قارو قهيوة نحلي بيهم عيني

8
00:01:06,100 --> 00:01:09,950
كواني القرايب من شاف خلاني نسمعو قال المدفع

9
00:01:10,150 --> 00:01:13,600
ملي جايبين امة د بنادم من بزاف ديال الولايات لهنا

10
00:01:14,000 --> 00:01:15,600
وهاد مساخط الوالدين

11
00:01:15,900 --> 00:01:20,400
لي هوما حنا زعما غادين يصدرونا للحبس الصحراوي

12
00:01:21,050 --> 00:01:24,350
شاد اه الصحراوي ولا النم عاوتاني

13
00:01:25,150 --> 00:01:28,150
في العشية فاش الكروب ديالنا جات نوبتو في التقراد

14
00:01:28,600 --> 00:01:31,200
حاولت نشد بلاصة قريبة

15
00:01:31,650 --> 00:01:35,800
خليت حتى قربو يحطو الماكلة وزعمت قلت ليه واه خويا

16
00:01:36,150 --> 00:01:37,450
راني ماشي مسلم

17
00:01:37,700 --> 00:01:39,750
باش نكون من الاخوان المسلمين

18
00:01:39,950 --> 00:01:42,500
راني مسيحي لاش حاطيني هنا

19
00:01:42,600 --> 00:01:44,900
واصلا ماعارفش حتى علاش جايبيني

20
00:01:45,650 --> 00:01:46,750
قال ليه هنا

21
00:01:47,200 --> 00:01:48,900
كل كيضرب على راسو

22
00:01:49,350 --> 00:01:51,250
دابا قلب ستة تسعود

23
00:01:51,400 --> 00:01:53,550
باش يبان الكارديان غادي نقولها ليه

24
00:01:54,050 --> 00:02:01,100
سمعت السوارت مضروبين في القفل عرفت الوقيتة د الماكلة جات. مع الوقفة د شديت ليه في ايديه

25
00:02:01,450 --> 00:02:06,100
وقلت ليه الله يرحم باك ما تنساش دير المزيان

26
00:02:06,450 --> 00:02:12,800
تحل الباب دخلو الماكلة ناض وقال شوف ا سيدي

27
00:02:12,850 --> 00:02:15,600
را عندنا واحد هنا تيقول بلي

28
00:02:15,850 --> 00:02:18,950
ما خلاهش يكمل هضرتو

29
00:02:19,000 --> 00:02:29,000
قال ليه الكارديان تيقول ما تيقولش شنو دخلني انا فهاد الفيلم؟ نصيفط ليك الرايس ديال الشيفت ومنك ليه. دازت نص ساعة

30
00:02:29,000 --> 00:02:38,700
جا الرايس واحد السيد مبوكس. جرني الشاف شومبري من كتفي. وقال ليه عاود لسيدنا بورامي المشكل ديالك

31
00:02:38,950 --> 00:02:45,850
خوكم مخربق لساني كيلصق لي في السقف د فمي بالخلا. والهضرة كتخرج لي بالتقاطر

32
00:02:46,350 --> 00:02:50,550
شرحت ليه شنو كاين قالي ومن بعد ايلا كنتي مسيحي

33
00:02:50,900 --> 00:02:55,400
تقدر تكون دبرتي عليهم فالسلاح ولا شي بلان شنو زعما باش فايتهم ؟

34
00:02:55,900 --> 00:02:59,050
دار عند الكارديان قاليه سد داك الباب

35
00:02:59,100 --> 00:03:02,850
قبل ما يسد الكار ديال الباب دار بو رامي للناس وقال ليهم شوفو

36
00:03:03,200 --> 00:03:07,550
هادوك ولاد الكلاب نتوما راه ماشي الإخوان المسلمين

37
00:03:07,750 --> 00:03:09,900
نتوما راه اخوان الشياطين

38
00:03:10,250 --> 00:03:14,900
يلاه وريونا داك التمقليع ديالكم. ها هو مسيحي معاكم

39
00:03:15,200 --> 00:03:20,200
يلاه نشطو معاه دخلوه للإسلام. فالحين عا فالقتيلة والروينة فالبلاد

40
00:03:20,800 --> 00:03:22,850
وهو يخبط داك الباب بالجهد

41
00:03:23,650 --> 00:03:25,750
صحاب ليكم مشى ياك

42
00:03:25,850 --> 00:03:31,200
حتى انا تصيدت بحالكم عاود حل الباب بالخف وتيضحك

43
00:03:31,400 --> 00:03:38,750
فمو وسع من مولاه اول واحد فحياتي. كلشي بدا كيشوف فيه. بدا كيسب

44
00:03:38,950 --> 00:03:42,100
شوف الكلام الى رديتوه مسلم

45
00:03:42,550 --> 00:03:46,100
عنداك تنساوه اه مدخلوهش معاكم في جماعة الإخوان

46
00:03:46,350 --> 00:03:48,100
باش يلاه تكملو خدمتكم

47
00:03:48,650 --> 00:03:55,700
الباب مريض هاد اللخر هذا. في النهار الثالث نعست واحد النعسة بخير

48
00:03:56,150 --> 00:03:58,400
خونا لي كان مور ضهري كان مترم

49
00:03:58,650 --> 00:04:02,500
واخا حنسرني ولكن دار معايا المزيان

50
00:04:03,050 --> 00:04:05,150
هو بعدا حسن من دوك المعضمين

51
00:04:05,550 --> 00:04:09,400
لي كدخل فيك عظامو بحال ليباري فاش المدفع كيورك علينا

52
00:04:10,200 --> 00:04:13,000
فاش يلاه تجبدنا وما بغاش يديني للنعاس

53
00:04:13,400 --> 00:04:23,400
بقات لاصقة لي الهضرة ديال داك ود الرايس. كانت عندي قبصة دالأمل بلي تي حد غادي يعيق بلي غالطين فيا. وغادي يصيفطوني

54
00:04:23,400 --> 00:04:31,950
بحالي ولكن مور الهضرة دهاد ديال الكلبة تهرس ليه كلشي. زيد عليها الهضرة للي كدور على التوزيعة للصحراوي

55
00:04:32,600 --> 00:04:34,450
شداتني الخلعة اخوتي

56
00:04:34,800 --> 00:04:44,800
تيبان لي اليامات الماجية بحال شي طابلو كحل. تلقى دابا البرج ديالي فشي مجلة. كاتبين فيه بلي غادي ترقى في الخدمة

57
00:04:44,800 --> 00:04:47,750
الشريك د حياتك غيجيب ليك وردة في العشية

58
00:04:48,050 --> 00:04:58,050
والحالة النفسية فوق السلك ايوا الله ينعل لي ما يحشم مور سويعات ديال التخرميز كيدورلي فدماغي هبط عليا العيا وغفلات

59
00:04:58,050 --> 00:05:09,200
واحد الوقيتة وفقت حاس برجلي مربوطين. رجلي لي نفخهم لي الولي الصالح ايوب القصبي. اله ياخد في جد دين مو الحق

60
00:05:09,200 --> 00:05:13,100
بفضل النار بديت كنفيق شوية بشوية

61
00:05:13,150 --> 00:05:15,950
وكنحس برجلي سخان وفازكين

62
00:05:16,600 --> 00:05:21,600
اش هاد الحماق هزيت راسي لقيت خونا لي مقابل معايا معنق رجلي

63
00:05:21,850 --> 00:05:24,000
وداير الصبع درجليه الكبير ففمو

64
00:05:24,050 --> 00:05:30,150
وبارك كيمصفيه حركت رجلي باش يطلق رجع راسو لور ورخا يديه

65
00:05:30,600 --> 00:05:38,200
عاود حركتها حتى فاق مشربن. او شاف فيا كاعي قال لي مالك فيقتيني المرض؟

66
00:05:38,250 --> 00:05:40,450
قطعتي ليه اجود ما كاين في الحلو

67
00:05:41,100 --> 00:05:44,800
قلت ليه واش ما شفتيش راسك شنو كنتي كدير ولا ؟

68
00:05:45,150 --> 00:05:50,050
قوليها شنو كنتي كتشوف ؟ قال ليه قودتيها اصاحبي

69
00:05:50,450 --> 00:05:56,600
كنت انا وميسون خطيبتي. يلاه شدينا فبعضياتنا وبدينا خدامين ونتا تفيقني

70
00:05:57,100 --> 00:06:04,000
بردتو باش يتكالما وقلت ليه ارجع تنعس. مرة خرا

71
00:06:04,500 --> 00:06:08,750
مباقيش تخلط ما بين الصبع درجلي او الشفايف د الصوت عندك اخونا

72
00:06:09,450 --> 00:06:12,050
مقدرتش نعس من مراد الفلاش

73
00:06:12,500 --> 00:06:15,250
راسي تنفخ بسراسر هاد الأسئلة

74
00:06:15,500 --> 00:06:17,300
اش هاد العالم فاش طحت

75
00:06:17,400 --> 00:06:20,700
واش هادي البداية ومازال مازال ولا كيفاش

76
00:06:21,450 --> 00:06:31,450
واش يقدر شي كاتب ولا سيناريو تخايل شي حماق بحال هادا تلطاشر عام لي ضربت في الحبس ماعمري قدرت نولف على الصوت ديال

77
00:06:31,450 --> 00:06:39,450
السوارت فاش كيتقرقبو في التقبة د الباب. فوقما نسمعو كنحس بقلبي كيبغي يخرج من بلاصتو

78
00:06:39,650 --> 00:06:42,350
فهاد اللحظة تفتح الباب ديال

79
00:06:42,700 --> 00:06:50,200
فوقت اللي ما موالفش ليه دخل الرايس ومعاه واحد الراجل اا طويل يكون فالخمسينات

80
00:06:50,750 --> 00:06:54,450
داير النضاضر ديال شوف وموراه شي عشرين واحد

81
00:06:54,950 --> 00:07:01,800
دار خونا النضيضرات عند الشاف شومبري وقاليه غادي تخرجلي هاد الحزاق كامل جوج جوج

82
00:07:01,900 --> 00:07:11,900
وخرجنا جوج جوج كانت هاد النهار هي ربعة وعشرين خرجونا مع الفجر اليدين مربوطين مور ضهرنا

83
00:07:11,900 --> 00:07:19,000
وكل رجل مربوطة بالسناسل مع رجل د حبات اخر. كنتمشاو اه حنسارين

84
00:07:19,100 --> 00:07:22,950
كنتعكلو شحال ديال الكولوارات والضغوط

85
00:07:23,000 --> 00:07:31,100
سجلوا لينا سمياتنا بان لي نضيضرات قريب لي قلت انغفلو. لوح ليه الهضرة بالخف. على المشكل ديالي

86
00:07:32,000 --> 00:07:33,700
عندي واحد الكلمة ا سيدي

87
00:07:34,750 --> 00:07:37,500
شنو كتسناو غادي يوقع؟

88
00:07:37,950 --> 00:07:39,950
دير بوز وقمر

89
00:07:40,400 --> 00:07:43,150
قالي سير تقود

90
00:07:44,000 --> 00:07:46,200
ختمها وبتصرفيقة زعزعاتني

91
00:07:46,750 --> 00:07:50,950
خلاتني نحسب نجوم الليل لي غنات عليهم سعيدة فكري

92
00:07:51,500 --> 00:07:57,700
الى جبتي الجواب صحيح كنتي تقدر ما ديرش الغلطة اللي درت ودويت مع النضيضرات

93
00:07:58,350 --> 00:07:59,500
ولكن راه هنا

94
00:08:00,200 --> 00:08:02,000
كتنقي راسك لكلشي

95
00:08:02,600 --> 00:08:04,350
حيت معندكش الاختيار

96
00:08:04,750 --> 00:08:07,300
اي خيط كيبان ليك فيه الأمل

97
00:08:08,000 --> 00:08:10,400
ما غتزكلوش غتجرو

98
00:08:10,600 --> 00:08:13,850
وخا تقدر اه تجيب الربحة بشي تفرشيخة

99
00:08:13,900 --> 00:08:19,000
شنو غدير خرجنا لواحد الساحة فيها ربعة الكاميوات

100
00:08:19,200 --> 00:08:21,550
بحال دوك لي كيهزو فيهم اللحم

101
00:08:21,950 --> 00:08:24,800
طلعنا فتلاتة الدرجات ديال الحديدة بزز

102
00:08:25,200 --> 00:08:31,950
حيت اليدين مور الدار والرجلين مربوطين ما بيناتنا. ما عندك كيف دير تكالي بيديك باش طلع

103
00:08:32,400 --> 00:08:39,050
شارجونا فدوك الكاميوات وطرقوهم بقفولة كبار. بقينا شحال وحنا كنتسناو عاد تحركنا

104
00:08:39,400 --> 00:08:47,850
فتنا المدينة الشيفور عفط زاد. خلينا الظلمة مورانا وبدا كيطلع النهار قدامنا

105
00:08:48,350 --> 00:08:55,200
بدات كتهبط عليا شي افكار فلسفية خاوية. مرتبطة بالرمزية د الألوان

106
00:08:55,500 --> 00:09:00,450
واش هدا من الظلام للور واقيلا

107
00:09:00,800 --> 00:09:02,150
الله يكون خير

108
00:09:02,450 --> 00:09:05,850
واحد الوقت نقز واحد خونا قالينا

109
00:09:06,300 --> 00:09:12,600
الخوت راه الطريق طويلة وانا شاداني واحد البولة غادي طرطق لي النبولة

110
00:09:12,750 --> 00:09:15,750
والحمد لله ما معانا لا عيالات

111
00:09:15,800 --> 00:09:19,100
طاء سمحولي راه غادي نشرشرها هنا

112
00:09:19,150 --> 00:09:29,150
باش يبدا كيقمقم بشي سكات. وكاين اللي قال ليه هانية خود راحتك. دابا المشكل هو حنا كاملين يدينا مربوطين اللور

113
00:09:29,150 --> 00:09:35,300
كيف غيدير هاد خونا البوال آآ يحل السنسلة دالسروال

114
00:09:35,350 --> 00:09:37,100
ناض واحد صاحبو

115
00:09:37,150 --> 00:09:40,950
وبدا كيتلمس حتى طاح على السنسلة وحلها

116
00:09:41,400 --> 00:09:43,700
او جبدو ليه

117
00:09:44,100 --> 00:09:52,300
من الاقطاء تعاودات هاد اللعيبة ربعة المرات فطريقنا للحبس الصحراوي

118
00:09:52,900 --> 00:09:57,950
او خمسة د الرجال اه تقياو فوق داك البيسين ديال البول. للي ولى عندنا تما

119
00:09:58,500 --> 00:10:08,500
جاري لي مربوطة رجليه مع رجليه آآ كانوا فيه ليكاز. الطريق كاملة وهو كيطلق شي قنبول. تشمو آآ يطيح ليك الزغب ديال

120
00:10:08,500 --> 00:10:14,450
وجهك اصاحبي فالتمنية دالصباح وصلنا قدام الحبس الصحراوي

121
00:10:15,100 --> 00:10:21,050
الطريق كاملة وانا كنضرب على المكانة لي مزال لاصقة ليه في ايدي. وشحال من واحد

122
00:10:21,150 --> 00:10:32,950
قاليه خبيها ولكن فين? يوزع هانية ها ماركيو بقى لها تسوق للبيوت وسط هاد الحريرة قدام الحبس عامر بالعسكر

123
00:10:32,950 --> 00:10:36,200
الباب صغير وفوقو واحد الحجرة معلقة

124
00:10:36,300 --> 00:10:43,250
مكتوب فيها بواحد الكحل كيعمي العينين. ولكم في القصاص حياة يا اولي الألباب

125
00:10:43,750 --> 00:10:48,850
حلولنا البوليس اللي جابونا البيبان دالكاميوات. هبطونا بشوية

126
00:10:49,350 --> 00:10:56,700
من قبل كانوا كيتعاملو معانا بالدفيع والركيل. ودابا كتحس بهم كيحنو علينا

127
00:10:57,350 --> 00:11:00,750
لدرجة ان واحد منهم قال لينا الله يفرجها عليكم

128
00:11:01,350 --> 00:11:04,500
هاد البوليس اللي جايبينا كيدويو غا بشوية

129
00:11:04,650 --> 00:11:09,200
او مرعودين ما كيهزوش اه العين فالعسكر اللي داير بنا من اجوايه كاملة

130
00:11:09,250 --> 00:11:15,700
عرفتي دايرين نفس الوقفة ديال رونالدو فاش كيبغي يشوط شي كوفرة

131
00:11:15,900 --> 00:11:20,550
اليد ليسرا محطوطة على الحزام واليد اليمنى هازة شي قواد

132
00:11:20,600 --> 00:11:27,850
شي هراوة فرقعة شي كابل ولا واحد السنسلة تيحيدوها من الموطور ديال الدبابة

133
00:11:28,450 --> 00:11:38,450
العسكر كيشوف فينا وفي البوليس لي جايبنا وبواحد الشوفات. فيها الإحتقار للبوليس. وتقدر تقرا في عينيهم ميساج لينا حنا. فيها نشد

134
00:11:38,450 --> 00:11:48,450
نمحنوكم ماشي ديال الطرولات. هادي ديال بصح. باينة من كيفاش كيتحركو بلي تعطلنا عليهم

135
00:11:48,450 --> 00:11:52,650
الصبر كيتقاضى ليهم ما كرهوش يتلاحو علينا

136
00:11:52,850 --> 00:12:02,850
كلهم مضاربين حتى انقية د العسكر. القرايدي المخيرة فيهم اجودان شافو. او هو لي كان تيسيني على الوريقات ديال آآ ليستة د السلعة. مزيان

137
00:12:03,550 --> 00:12:05,000
لي هوما حنا

138
00:12:05,150 --> 00:12:08,100
العسكر جاوني بحال شي كائنات فشكال

139
00:12:08,500 --> 00:12:15,950
وجههم مكيشبهش لوجوه دالناس العاديين. فاميلتنا شرانا. هادشي يقدر ميكونش باين

140
00:12:16,200 --> 00:12:17,900
ولكن راه كاين

141
00:12:18,100 --> 00:12:20,300
كيفاش ما نعرف

142
00:12:20,400 --> 00:12:25,050
نوض لاجودان قال لخونا نضيضرات مول المسمنية

143
00:12:25,200 --> 00:12:34,100
والبوليس اللي جابونا صافي شريو فحالكم. سالات المهمة ديالكم. البوليس قبل ما يمشيو كانوا حلو لينا يدينا ورجلينا

144
00:12:34,650 --> 00:12:39,100
ديك الغريزة لي فبنادم خلات الحباسة كاملين كيتلصقو ما بيناتهم

145
00:12:39,550 --> 00:12:44,050
نفس البلان لي كيوقع فاش آآ كنتي كتقود السوايع في القسم نتا وعشرانك

146
00:12:44,500 --> 00:12:51,300
وكتحاول تمخشش فشي بلاصة باش متجيش فيك الدقة ديال البروف. لي غا تيشير بداك التيو د البوطة فينما جا

147
00:12:51,900 --> 00:12:53,700
هكاك بنادم بدا كيدير

148
00:12:54,250 --> 00:13:00,300
مشاو البوليس الصقيل الدوارة د العسكر بدات كتصغار شوية بشوية

149
00:13:00,800 --> 00:13:09,800
دخلونا من داك الباب الصغير اللي مضروبة فوقو ديك الآية. وغاديين بنا جوج جوج. فواحد الساحة دايرين بيها الشومبرات من جوايه كاملين

150
00:13:10,250 --> 00:13:16,050
وقفونا قدام واحد اخر. مريح مورطابلا وقدامو واحد ليستا اخر

151
00:13:16,550 --> 00:13:18,800
كتر من مية عسكري دايرين بينا

152
00:13:19,000 --> 00:13:22,050
تا حد من الحباسة ما كيهز العين في العسكر

153
00:13:22,450 --> 00:13:25,550
راسنا كيشوف فلرض وكتافنا طايحين

154
00:13:26,000 --> 00:13:32,700
واحد الوقفة فيها الخشوع مخلط معدل. بقوة ما كلشي ضارب نفس الوقفة

155
00:13:32,750 --> 00:13:36,750
ولات كتبان بحال ايلا كنا مترينيين على

156
00:13:37,100 --> 00:13:40,500
كيفاش حتى تافقو الدراري كاملين يديرو هاد

157
00:13:40,700 --> 00:13:49,450
ما نعرف بحال الى كل واحد فينا ماكرهش يتكمش على راسو ويقدر يتسرط لداخل ديالو باش يتخبى

158
00:13:49,700 --> 00:13:55,750
جاتني الحكة مور راسي. او بحال اه اي انسان عادي كتجيه الحكة

159
00:13:56,200 --> 00:14:00,850
تيمشي للمصدر د المشكل وكيدوز عليه. داكشي لي درت

160
00:14:01,200 --> 00:14:07,650
ديتي يدي وبديت كنحك. ضرب عليا واحد العسكري. ويبدا عليا بالسبان

161
00:14:07,700 --> 00:14:11,700
محسيتش اا تا خرجوني من وسط الدراري

162
00:14:11,750 --> 00:14:18,600
تصرفيق والكلوشيات بلا حساب. ها لي كتصيفطك لهنا ها لي كتودرك للجهة لاخرا

163
00:14:18,700 --> 00:14:20,950
شعلات لي العافية فوجهي وعنقي

164
00:14:21,500 --> 00:14:24,250
بغيتها نبكي ولكن

165
00:14:24,500 --> 00:14:29,000
عيني ناشفين كنت اخر واحد غادي يسجلو سميتو

166
00:14:29,150 --> 00:14:31,900
باش نولي رسميا حباس فهاد القنت

167
00:14:32,450 --> 00:14:36,050
زادوا بنا ودخلونا من واحد الباب صغر من الباب اللول

168
00:14:36,150 --> 00:14:38,450
ما فهمتش مال البيبان غادا وكتصغار

169
00:14:38,550 --> 00:14:41,000
خرجنا فواحد الساحة كبيرة

170
00:14:41,250 --> 00:14:44,000
مضروبة كاملة بواحد الكوطرون حرش فلرض

171
00:14:44,400 --> 00:14:49,450
دايرين بها بلوكات بالنوامر ها لول التاني التالت او نتا غادي

172
00:14:49,850 --> 00:14:52,700
فهاد الساحة لي واخا بابها صغير

173
00:14:52,950 --> 00:14:56,400
حل علينا جهنم اللي كنا حنا الحطب ديالو

174
00:14:56,450 --> 00:14:58,900
وقفونا فصف واحد بحال ديال الصلاة

175
00:14:59,200 --> 00:15:02,800
ولكن كل جوج بيناتهم شي جوج ولا تلاتة ميترو

176
00:15:03,300 --> 00:15:09,650
غوت لاجودان باش كلشي يحيد حوايجو. ويحطهم فجنبو. نبقاو غي بالسليب صافي

177
00:15:10,350 --> 00:15:13,650
بديت كندور عيني كيبان لي بنادم سفاح

178
00:15:13,900 --> 00:15:16,650
انا بوحدي لي لابس سليب

179
00:15:16,950 --> 00:15:18,550
حسيت براسي غريب

180
00:15:18,950 --> 00:15:21,250
الصوت ديال لاجودان كان مكالمي

181
00:15:21,550 --> 00:15:25,850
ومع الوقت بدا كيطلع البارا وبدا كيتنيرفا

182
00:15:26,600 --> 00:15:28,350
كلما كيزيد يغوت

183
00:15:28,800 --> 00:15:31,300
كنحس بالعسكر وكيتعصبو

184
00:15:31,350 --> 00:15:34,100
وبالدراري اللي معايا كيزيد كتافهم يطيحو

185
00:15:34,400 --> 00:15:36,000
عينيهم لاصقين لرض

186
00:15:36,300 --> 00:15:38,000
او دوز د الخوف كطلع

187
00:15:38,200 --> 00:15:42,200
جاو عندي جوج عساكرية هازين الكابلات في ايديهم

188
00:15:42,650 --> 00:15:52,650
قاليه واحد منهم نزل السليب وداير حركة الأمان. هبطت السليب تال الركبة وبقيت كنشوف فيه مفهمتو علاياش داوي. دار فيا بالسبة

189
00:15:52,650 --> 00:15:59,550
وقال ليه هبط كيفما تتبرك فالطواليط البلدية وطلع جوج مرات

190
00:15:59,950 --> 00:16:09,950
هاد اللعيبة كيديروها للحباسة لي يكونوا مسلجين معهم شي حاجة في الثقب الأسود. مور ضهري كاين واحد الباب مكتوب فوقو خمسة

191
00:16:09,950 --> 00:16:13,650
في الجنب ديالو خارج قادوس دالواد الحار

192
00:16:13,750 --> 00:16:18,700
تيكب فوق لرض واحد الما كحل خانز ومجرد للدنيا

193
00:16:19,350 --> 00:16:26,500
سالاو التقلاب قلبونا مزيان داكشي داو كلشي فلوس وراق وشقفات

194
00:16:26,550 --> 00:16:28,950
اي حاجة ديال الحديد الصماطي

195
00:16:29,000 --> 00:16:31,500
تا من السيول ديال الصباط وما زكلوهمش

196
00:16:31,650 --> 00:16:34,450
واخا هاد عصيري كامل

197
00:16:34,500 --> 00:16:38,100
ماجراوش مع ديك المكانة عندي. وخا مخبيتهاش

198
00:16:38,200 --> 00:16:41,250
غير اه ما داها فيها تا شي حد او صافي

199
00:16:41,950 --> 00:16:44,450
فاش غوت لاجودان باش نهزو حوايجنا

200
00:16:44,750 --> 00:16:47,900
هزيتهم او زرعت ديك المقانة فجويب دالفيستو

201
00:16:48,300 --> 00:16:51,200
هنا حسيت عاوتاني

202
00:16:51,500 --> 00:16:54,200
بحال الا قلبت فرقة كاملة وضربت البيت

203
00:16:54,450 --> 00:16:59,500
فهاد الحبس تيعيطو على الحباسة لي تيكونو عساكرية. او دارو البسالة

204
00:16:59,750 --> 00:17:07,300
البليدة لي عسكري وقاتل مغتاصب شافر ولا داير شي مونتيف. الزبل د العسكر

205
00:17:07,650 --> 00:17:10,650
كيدوزو العقوبة ديالهم في السجن العسكري بحال هذا

206
00:17:11,150 --> 00:17:20,500
الدور ديالهم هو نقاو هاد الحبس. التفراق د الماكلة ولعيبات خرين. هادو هوما البليدة. ولا البليدات

207
00:17:21,050 --> 00:17:28,550
جمعونا فواحد الكوان فالساحة هازين حوايجنا ولاصقين فبعضياتنا. بزاف ديال البليدات واقفين فكوان اخر

208
00:17:28,750 --> 00:17:32,300
وهازين شي عصا غلاض وفيهم حبل مدلي

209
00:17:32,600 --> 00:17:34,100
العصا ديال الفلق

210
00:17:34,700 --> 00:17:36,500
لي مكيعرفهاشي يقولها

211
00:17:36,850 --> 00:17:38,800
ولا يسول عا باه

212
00:17:38,850 --> 00:17:41,900
وغالبا غادي يكون داق منها فصغرو

213
00:17:41,950 --> 00:17:43,850
غوت علينا لاجودان

214
00:17:44,250 --> 00:17:46,550
قالينا الضباط ايدوزو لهاد الجهة

215
00:17:46,950 --> 00:17:49,800
خرجوا جوج د الناس واحد كبير

216
00:17:50,000 --> 00:17:54,550
ولاخر باقي سولوهم على ديالهم

217
00:17:54,900 --> 00:18:01,750
طلع الراجل الكبير جنرال ديال البريكاد. صدم لي داك وداك الدري اليوتنو

218
00:18:02,050 --> 00:18:04,350
دار عندنا لاجودان بالغوات

219
00:18:04,450 --> 00:18:07,850
اللي فيكم طبيب مهندس ولا محامي يطلع برا

220
00:18:08,350 --> 00:18:14,500
خرجوا من بيناتنا كتر من عشرة د الناس. عيط على بنادم للي عندو شهادة جامعية

221
00:18:14,950 --> 00:18:17,700
خرجت من الصف انا وكتر من تلاتين واحد

222
00:18:18,150 --> 00:18:20,250
مشى لاجودان تا لحدا القادوس

223
00:18:20,700 --> 00:18:23,900
وعطا للعسكر باش يجيبو ليه الجنرال

224
00:18:24,100 --> 00:18:33,350
تلاحو عليك كتر من عشرة دلعساكريا. فرمشة د العين كان قدام لاجودان. بداو لاجودان مطلعاها على الجنرال

225
00:18:33,400 --> 00:18:36,600
ياك ما باش نتهلاو فيك

226
00:18:37,000 --> 00:18:43,100
را حنا معروف علينا الكرم ضروري ما نضايفوك ونشكروك على داكشي لي درتيه على قبل البلاد

227
00:18:43,800 --> 00:18:47,000
فاش سالا من الطلعة طلق واحد الغوتة

228
00:18:47,250 --> 00:18:52,650
غادي يكون عندها شي تأثير من هنا للقدام على شي زلزال فشي بلاصة. ما فيهاش

229
00:18:52,750 --> 00:18:56,350
قاليه شفتي هاد الما هاد القادوس لي قدامك هبط

230
00:18:56,450 --> 00:18:59,850
شرب منو تتولي بخير ما يبقاش فيك

231
00:19:00,050 --> 00:19:01,900
يلا انزل لها الكلب

232
00:19:02,250 --> 00:19:04,250
عرفتو اشنو دار الجنرال

233
00:19:05,000 --> 00:19:08,800
قاليه لا مهابطش فوجهو

234
00:19:09,850 --> 00:19:13,350
هنا لاجودان بحال ايلا ضربو الضو

235
00:19:13,550 --> 00:19:18,550
تصدم ما فهمت تا لعبة كشكش عليه مزيان وقال ليه شنو

236
00:19:18,900 --> 00:19:22,100
مباغيش تشرب دار عند العسكر

237
00:19:22,200 --> 00:19:25,350
قوليهم شربو والدين مو بالطريقة ديالكم

238
00:19:25,550 --> 00:19:27,100
يلاه تحركوها الكلاب

239
00:19:27,700 --> 00:19:31,300
جنرال اه لابس غاسليب بوحدو وحفيان

240
00:19:31,550 --> 00:19:38,250
من خفت لون ديالو كامل بالخطوط حمرا وزرقة. اكثر من عشرة د العساكر هي تلاحو عليه

241
00:19:38,750 --> 00:19:40,350
كلا وباش كيضرب

242
00:19:40,400 --> 00:19:44,450
العصي الكابلات السماطي كتهبط عليه من جوايه كاملين

243
00:19:44,850 --> 00:19:48,100
فلول آآ الجنرال كان مطاكي على راسو

244
00:19:48,150 --> 00:19:50,500
تيضرب ايديه لي بان ليه قدامو

245
00:19:50,700 --> 00:19:52,650
جاب شي ضربات فشي عصاكرية

246
00:19:52,900 --> 00:19:55,800
كيشير باش ما جات تصرفيقة كروشي

247
00:19:56,150 --> 00:20:02,900
كان تيحاول يشد شي حد منهم. ولكن اه كانوا كيهبطو على دوك اليدين لي كيمدهم باش يشد

248
00:20:03,250 --> 00:20:05,700
الدم كيطوش من القنات كاملين

249
00:20:06,200 --> 00:20:08,600
تقطع ليه السليب ولا سفاح

250
00:20:09,150 --> 00:20:11,450
القلاوي كيتشايرو مع كل ضربة

251
00:20:12,100 --> 00:20:18,750
تبعوهم يديه لي ترخاو وكيلعبو في الهوا بوحدهم. بداو العساكرية تيحاولو يطيحوه للأرض

252
00:20:18,850 --> 00:20:21,700
ولكن كيطاكي على راسو وكيسلت ليهم

253
00:20:21,750 --> 00:20:26,150
كيتملص ليهم من بين يديهم حيتاش مطلي كامل بالدمايات

254
00:20:26,450 --> 00:20:35,800
صعيب تحكمو فشدة كيصلق. روينة. كيهبطوه كيتقاتلو وكيطلع. فهاد اللحظة

255
00:20:36,200 --> 00:20:38,050
بانت ليه واحد الهراوة غليظة

256
00:20:38,750 --> 00:20:41,100
تهزات من مور الراس ديال الجنرال

257
00:20:41,800 --> 00:20:43,500
وهبطات عليه للراس

258
00:20:44,100 --> 00:20:54,100
دارت واحد الصوت ما كيتباه لحتى شي صوت اخر. حتى من العسكر حبسو فاش سمعو هاد لخبطو. كرمو فبلايصهم

259
00:20:54,800 --> 00:21:01,700
مول الضربة رجع جوج خطوات لور. عينيه جامدين. الجنرال دار آآ ربع دورا

260
00:21:02,100 --> 00:21:03,850
باغي يشوف شكون مول الفعلة

261
00:21:04,200 --> 00:21:06,850
زيد رجل القدام

262
00:21:07,100 --> 00:21:11,900
يلاه بغا يتبعها لاخرا وهو يهبط مسكين هبطة وحدة لرض

263
00:21:12,100 --> 00:21:17,500
ضاحكة في الساحة كاملة

264
00:21:17,800 --> 00:21:20,100
هرسو لاجودان بواحد الغوتة

265
00:21:20,350 --> 00:21:24,100
قالهم يلاه دوك الحمير جروه باش يشرب

266
00:21:24,350 --> 00:21:34,350
دارو واحد العسكري لعند لاجودان قاليه را هدا مغيب شنو غادي يشرب قاليه حطو ليه راسو فوق الما غادي يفيق وشربوه لا

267
00:21:34,350 --> 00:21:37,250
بان ليه داك الجنرال مغيب

268
00:21:37,750 --> 00:21:40,900
قاليهم لوحو وسط الساحة وخليوه

269
00:21:41,150 --> 00:21:45,100
جروه العساكرية من يديه على داره وراسه كيلعب في الهوا

270
00:21:45,550 --> 00:21:50,800
وجهو تخلط فيه الدم مع شي روينة بيضا او كحلة خارجة منو

271
00:21:50,850 --> 00:21:57,150
خط ديال الدم مطراسي فلرض من جهة القادوس تال وسط الساحة فين جرو الكسيدة ديال الجنرال

272
00:21:57,800 --> 00:22:03,950
العروق كانوا غادي يطرطقو من العنق د لاجودان. فاش غوت على العسكر باش يجيبو ذاك اليوتنو

273
00:22:04,600 --> 00:22:06,250
حضروه ليه في البلاصة

274
00:22:06,950 --> 00:22:09,100
قال ليه شنو بان ليك

275
00:22:09,550 --> 00:22:11,150
تشرب ولا ما تشربش

276
00:22:11,700 --> 00:22:15,350
اليوتنون قاليه هي اللولة نعام اسيدي. نشرب

277
00:22:16,150 --> 00:22:19,350
الى حضرتي للتفرشيخة لي كلا داك الجنرال

278
00:22:20,000 --> 00:22:23,850
ميمكنش يكون عندك شي جواب اخر من غير هذا

279
00:22:24,350 --> 00:22:28,150
هبط وغطس وجهو فداك الما د القادوس

280
00:22:28,950 --> 00:22:31,800
حط ليه لاجودان الصباط ديالو على قفاه

281
00:22:31,950 --> 00:22:41,950
وبدا كيعفط عليه. حيت جغيمات من داك الما المعفن بالبول والدفال والخرا. دوزوه للفلقة

282
00:22:41,950 --> 00:22:50,750
لاحو على ضهرو جوج من دوك البليدات ربطو ليه رجليه فديك العصا د الفلقة. او طلعوهم ليا الفوق. شادين بيه اسطرا

283
00:22:51,250 --> 00:22:54,000
قدامو تلاتة دالعساكرية بالهراوات

284
00:22:54,300 --> 00:23:04,300
مبلاصين بواحد الطريقة باش كل واحد منهم يخبط على دوك الرجلين بلا ما يتخبلو ليهم العصاية. قبيلة فلافريك

285
00:23:04,650 --> 00:23:09,600
ما يضايمش معهم فهاد اللعيبة. الغوات ديال اليوتنوم فرع الدنيا

286
00:23:09,650 --> 00:23:19,350
ديالو كيتلوى. ولكن ما عندو ما يصور منو. داك الغوات للي كيطلق برزط الأجودان. جا ليه كيجري

287
00:23:19,400 --> 00:23:25,900
وهو يهز رجليه تا لسما وباكا راسو بحال شي كورة. بالراس ديال الصباط

288
00:23:26,050 --> 00:23:32,900
عرفتو اخوتي   واحد الغوتة طلق داك اليوتنو

289
00:23:33,850 --> 00:23:36,600
ديال شي حيوان ماشي ديال بنادم

290
00:23:37,400 --> 00:23:39,050
زاد جعر لها جهدا

291
00:23:39,150 --> 00:23:41,350
حط له قدمو على فمو

292
00:23:41,700 --> 00:23:44,550
الصعلو د الباطري مزال خدام فوق الرجلين

293
00:23:45,200 --> 00:23:49,850
ولا جودان كيعرعد وكيعفط فينما جات الراس الصدر الكرش

294
00:23:50,300 --> 00:23:53,250
الصوت ديال اليوتنوم بدا كينقص شوية بشوية

295
00:23:53,650 --> 00:23:55,450
حتى ما بقاش كيتسمع

296
00:23:55,900 --> 00:24:01,500
واحد الشوية شد بلاصتو حدا الجنرال. لحد الآن

297
00:24:02,000 --> 00:24:03,450
معرفتش اشنو وقع ليه

298
00:24:03,900 --> 00:24:05,950
واش مات ولا لا

299
00:24:06,700 --> 00:24:08,950
وماعرفتش واش الإدارة ديال الحبس

300
00:24:09,250 --> 00:24:14,000
كان عندهم باش يصفيو الضباط ولا لا. جا دابا

301
00:24:14,500 --> 00:24:20,750
الدور ديالنا السيمانة الماجية نكمل ليكم اخوتي. تهلاو

