فايتا خلينا فاش ركبونا فالطيارة غاديين بينا
حالتنا حالة وبنادم مكرفس والرحلة طويلة بالسوايع
هادي هي الباردية التانية وغادا تكون هي اللخرة
كنتمنى الحوار يكون كيحطكم في الصورة بالتفاصيل دالأحداث اللي جراتو
مشينا      فاش هبطونا من الطيارة شدونا الكارديانات بجهد
وهاد الشدة واخا كانت بهاد الشكل
ولكن كانت كطمني بلي راني مزال في الحياة
يشدك ديك الشدة ديال ماخ كتحس بلي راك موجود بعدا والموت مازال قالبها عليك
نزلونا وداونا فشي كار
موراه فلوكة موراها كار
ولكن ديك الساعة كنقدر حيت معارفش
ولكن كان الكار وكانت الفلوكة
الهضرة ممنوعة وتحرك تاكل العصا
براكنة كانوا كيدويو معانا بالنجليزية وكترجم هدرتهم بالعربية في البلاصة
لا تتحرك لا تتكلم لا لا تفعل كذا
دابا فاش كتوصلو اول حاجة كيحيدو ليك هي الهوية ديالك
السمية كتبخر وكتولي غير رقم
وهي داكشي اللي كاين
عطاوني الرقم سبعمية وستين
حطونا من بعد فالشمش النهار كامل
ولكن بيني وبينك عجباتني الشماشة
حسيت بالحياة ساريها لي مع دارتي
حيتاش الطيارة كانت مكلاصية كتقتل بالبرد
السوداني كان معانا داوه حيت كان غادي يموت
قاليه جابولي العافية صحابلي غراضي حرقوني مسكين
فأول حاجة دارو لينا هي حيدو لينا قاع داكشي لي كانوا مركبين لينا فوجهنا عينينا وضارنا
من بعد حيدو لينا قاع الحوايج لي لابسين
ولينا كنشوفو بعضياتنا كيف نهار ولداتنا ماواتنا
وهاد المنظر واخا ما عرفت شنو دير
ما عمرك تقدر تمحيه من الذاكرة ديالك
الخوت لي شفتيهم في اليوم ها نتوما مع بعضياتكم بلا حوايج
طيب الحالة دخلونا للدوش وبنادم كلشي طايح على ركابيه
مراد دزنا عند الطبيب دار لنا الفحوصات
من بعد داوني انا للتحقيق من دون الخوت كاملين
سمحلي بغيت غير نقتابس من المدكرات ديالك
واحد المقطع قصير على اول ليلة دوزتيه تما
سولتي واحد الكارديان فاش وصلتي للمعتقل على واش غادي يعرضوك على المحكمة؟
وهو يجاوبك ماشي في اليومات الموجة
تقدر تمشي تا تلت سنين ولا اكثر
تاينساو الميريكانيين شنو جرى في حداش سبتمبر
عندنا واحد البيض شعري في موريطانيا كيقول
اثقل ليلة لدى الاموات
اول ليلة لدى الممات
فأثقل حاجة في الحبس هي الليلة اللولة فيه
فهاد الليلة كتبدل فيها حياتك
تيحطوك فالانفرادي وكاميرا مقابلاك
مكتحكم فتا حاجة
لفوقاش غادي تفيق
ولا فوقاش غادي تنعس
شنو غادي تاكل ولا فوقاش
شكون جارك امتا غادي تخرج واش اصلا غادي تخرج ولا لا
مكتحكمش في الوقت ديال التحقيق
يقدرو يديوك يحققو معاك فأي وقيتة رشقات ليهم
بالليل ولا بالنهار ما عندك ما تقول ليهم
وهنا كانوا كيديوني للتحقيق كل نهار فداك الشهر اللول
والمدة ديالو كتكون بالسوايع
نرجع ليك دابا الليلة اللولة فاش داوني للتحقيق
دخلوني لواحد السيلون صحابليا الشومبرا ديالي انا مكنتش عارف
سمعت شي اصوات وبغيت نوض ندق فالباب باش نعرف شكون
وانا لاحظت بلي رجلي مشدودين بسنسلة مع لرض
من الخلعة ديال الرحلة وشدة الآلة مرديتش البال كاع بلي راني مربوط
شوية دخلوا عليا تلاتة دناس
واحد المترجم مغربي
وواحد ملي فبي اي والتالت من المخابرات العسكرية
كانوا صراحة ناس مؤدبين حققوا معايا بالخاطر
قالوا لي فاش كنتي في الأردن واش تعرضتي للتعذيب
قلت ليهم هادشي مكنهضرش فيه
قالوا ليه حنا كنضمنو ليك بلي فميريكان مغاديش تعدب
حنا را مكنعدبوش الناس
صراحة ارتاحيت وبديت كنتعاون معاهم فحدود المعقول
داكشي لي عارفو كنقولو
الأسئلة كانت فكلشي من نهار تزاديت حتى لدابا
شهور ديال التحقيق دازت هاكا
من شهر تمنية الفين وجوج
تا لشهر خمسة الفين وتلاتة
كملاج عام يغسلو يديهم عليا ويجيو ليه في بيئة قالو لي
نتا واحد الإنسان مكيتعاونش
مابغيتيهاش تقولينا داكشي اللي هضرتي
حنا مراكنا لا قريتي لنا بالذنب كنسامحوك ونتهلاو فيك
وعرفتش شنو كانوا كيتسناو مني
نقر ليهم بشي حاجة وانا مدايرهاش ولا
شهورها كاملين ديال التحقيق مخبيت عليهم تا حاجة
وكنت نقدر نربح معاهم الوقت من لول
قوليهم شوف انا عارفكم شنو باغيين
بغيتو نقوليكم بلي درتي جريمة
انا مدرت حتى شي جريمة اخليوني في التيقار
باش ما صوروا مني والو دوزوني لواحد الفريق اخر ديال المحققين
هاد الفريق فيه محققين من شيكاغو
ومحققين من العسكر
هنا غادي ندخلو لأخطر فصل في التجربة ديالك
نتا كنتي واحد من خمسطاشر معتقل
اللي تصنفو اخطر ما كاين فكوانتنامو
وزير الدفاع دميريكان دونالد رامسفيلد
رخص بتوقيع من ايدو
باش هاد الخمسطاشر واحد يدوزو كاملين من التقنية د الاستنطاق المعزز
ولي بان من بعد وتأكد في الكونغرس د ميريكان
بلي هاد العملية كاملة كانت التعذيب وميمكنش تكون شي حاجة خرا من غيرو
فوقاش بدا هادشي ؟
بدا فديك شهر خمسة من العام د الفين وتلاتة
هاد الليستة اللي فيها هاد الناس كنت في الراس ديالها
جا عندي واحد من المحققين دشي كاغو قال لي
نتا راه عندك اعدام
ولكن حنا غادي نعطيوك فرصة
تعاون معانا عطينا شي سمية ولا شهد ضد شي حد اخر
وغادي نحيدو لك الحكم دالإعدام
هذا اصلا حكم واجد انا ما دزت لا من محاكمة لا والو
انا فلول فاش قالوا لي را غادي تاخدك فرقة خاصة غادي تحقق معاك
عرفتو بلي القضية غادي يكون فيها التعذيب
وكنت من قبلها كنسمع خبار كدور في بلوكات اخرين
كان واحد السعودي دايرة هضرة بلي تعداو عليه جنسيا
سميتو المداني تنظن بلي تا هو كان فديك الليستة ديال خمسطاش
فاش قالو لي بلي فرقة خاصة هي لي غادا تشد تحقيق
كنت داير فبالي بلي الاعتداء الجنسي مطروح
انا بالنسبة لميريكان كنت واحد التحدي فشكالو
هما متأكدين بلي انا متورط فشي حاجة
ولكن مشادين عليا حتى شي دليل
ايلا كنت شاد الراس فديك الليستة ديال الخمسطاش
فأول جلسة ديال التحقيق مع ديك الفرقة الخاصة
قلت ليهم باش ما نضيعش ليكم وقتكم
او ما ضيعوش لي وقتي
انا مغاديش ندوي
وليت بحال شي حجرة فوق الكرسي بالسوايع
كيسولوني وكيهددوني ووالو
من بعد داوني لواحد البلوك سميتو
خرجو منو كاع المساجن وداروني فواحد باردة
كنبقى فيها بينما بدات التحقيق وكيرجعوني ليها فاش كيساليو مني
شوية ولات التحقيق كيدوم المدة د ربعة وعشرين ساعة
كل نهار تلاتة د شيفطات كل فرقة كتحقق معايا تمنية د السوايع
ومن بعد دارو ربعة دالشيفتات وغانحكي فالحجرة ماكانطق تا كلمة
ربعة دالفراقي كيتناوبو على التحقيق معاك
وهما كينعسو ويرتاحو ونتا فايق معذب وكيصندقوك
شتي نقولك واحد الحاجة تقدر تصدمك
سبعين يوم لي دوزت بلا نعاس
وهاد القضية تقدر تبان ليك بحال شي كدبة
باش يقول لك شي واحد بقيت مدة طويلة باليمات بالعنعصر
كتبان لك قريبة للكدوب على الحقيقة
ولكن را هادا هو الواقع
وراه مكتوبة في وثائق رسمية سبعين يوم ماناعست
كنت غير كنغمض عيني كيجيو يديوني عوتاني
التعذيب بيضا وكان فيه اعتداء جنسي ديال بصح
شي الضحك جوج ديال المرات اللي كان هاد الاعتداء صحة على طريق عسكريات عيالات
كانت حتى واحد الميطوط ديال التعذيب كيركبو لك الكاسك في ودنيك فيه موسيقى بصوت عالي بزاف
هادشي لي خلا عندي مشاكل د الزمع ليومنا هذا
ليلة كاملة كدوزها بالصداع د الموسيقى واليدين والرجلين مربوطين
ماكلة قليلة بزاف وكاين ليامات لي مكدوقش فيهم النعمة
من مور ديك سبعين يوم جا عندي واحد من اشهر الفياغر ديال التعذيب فميريكان
ريتشارد زولي من ديال البوليس شي كاغو
كان رئيس د المحققين ولكن
هادي اول مرة غادي يدخل عندي
باش عرف بلي مغادي تبدل والو وخا يبقاو يعذبوني حتى نموت راه مغادي نطق بتا حرف
وهو يجي عندو
جابلي رسالة من
واللي طلعات من بعد غير مزورة ماشي دبصح
قاليه بلي غادي يعتاقلو الوالدة ديالي
وغادي يديروها في حبس ديال الرجال ماشي د العيالات
واي واحد بغا يتعدى عليها راه غادي يتعدى عليها
الحاجة الوحيدة اللي تقدر تنقد الوالدة ديالي
هي نتعاون معهم
انا قتانعت بلي هاد الرسالة صحيحة وبغيت نحماق
ما عرفت شنو ندير
قلت ليه انا مستعد لكلشي
اي حاجة بغيتي تكتبها كتبها
وانا نبصم ليك عليها
واش قلت لي بلي راني مستعد نعتارف
هزوني بفلوكة وداوني للحبس من فاصلة على هادو
وهنا كان واحد المصري وواحد السوري خدامين مع من راكنة
عندهم واحد الطريقة عجيبة
كيبقاو يفرشخو فيا بالعصا حتى كيدقدقو ليا ذاتي كاملة
كتولي كل وزروقية
من بعد كيعمرو ليداتي كاملة بالثلج
باش نبرا بالخف وكيرجعو يبقاو عليا بالعصا
تهرسو لي شي تلاتة الضلعات ولا ربعة
وسدات ليه المرارة وتا لمن بعد سنين ديال المعاناة عاد باش حيدتها
ولو كينعسوني على ضهري وكيبقاو يكبو عليا الما باش كيوهموني بالغرق
وهاد الإيهام بالغرق من اشهر انواع التعذيب
سمحلي غير واحد النقطة هنا مفهمتهاش
دابا نتا قلتي ليهم بلي راك مستعد تعتارف
وخا هكاك زادو طلعو من ديال التعديب
علاش زعما دارو معاك هاكا
هاد القضية كان جاوبني على واحد الكارديان
قاليه را فاش كتقوليهم مستعد باش تعتارف
كيزيدو يعدبوك كتر وبشكل خايب باش متراجعش على القرار لي خديتي
المصري اللي كان تيعدبني ما عمري شفتو
كيجي من ورايا وكيبقى يسب فيا بالعربية
كان تيبقا يهدد فيا بواحد الشكل مكيتصورش
وفي الحقيقة انا ما كنتش خايف من المصري ولا تا من السوري
كنت خايف من مراكنة
حيت هوما لي فايديهم الشغل هوما لي طالقين عليا كلابهم
بقيت مورا التعديب سيمانات وانا فاقد الوعي
كنت عارف الليل من النهار ولعينها تاريخ واصلين
الصالة ممنوعة والصوم ممنوع
كنضرب حسابي فراسي واللي غالبا غادي نكون غالط فيه
مور تلتيام كيجيبو ليه شوية د الماكلة وكيفرضو عليا ناكلها صحة
ولكن انا مكنبغيش ناكل
معرفتش شنو كت باغيه اصلا
فاش كنصلي كيجيو يهجمو عليا
وليت كنصلي غير فخاطري
فاش كيشدونا كيتعداو عليها بالتفرشيخ
شدوا لي راسي كيضربوه مع الحديد
دابا قالها اصناف ولا اشكال ديال التعذيب لي تقدر طيح فالبال دبنادم
تعرضت لها فدوك الشهورا في اوندانامو
والله لا يوريك
عيطت واحد الليلة على ريتشارد زولي
قلت بغيت هادي هي السمية لي كان معروف بها ريتشارد زولي هنايا
فاش جا قلت ليها انا باغي نقرب كلشي ونتعاون معاكم
قاليها انا را فرحان بيك وعارفك انسان دكي وكدا
بداو كيسولوني وانا كنقول غير اه
انا لي مسؤول على هادشي
انا كنت كنتجند الناس
وانا اللي كنت كنصيفطهم لأفغانيستون
دابا هوما ولاو غير كيقادو التومة ونتا كتعتارف بكلشي باش توقف التعذيب
دكرتي بزاف د الأنواع ديال التعذيب وكاين لي قلتيهم في الكتابة
منهم الوقوف بالسوايع وهادي كافية باش دمر اقوى انسان كاين فوق الأرض
واحد اللعيبة قلتها فالكتاب واللي هي فاش كانوا غاديين بيك فالفلوكة
وهموك بلي غادي يعدموك
غادي يلوحوك في البحر وتموت غرقان
دوي لنا شوية علاش
كان واحد السيد كيقولو ليه
قاليها هاد خينا بلي شاف فلحلمة بلي غادي يديروني فتابوت
وغادي يقبلوني في البحر
من بعد جا عندي هو وكلابو وبقى كيضرب فيا
لدرجة ان واحد المحققة كانت كتبكي ما قدراتش تصبر
وهادشي راه كاين ففيلم سميتو الموريتاني
ديك راها حقيقية
اللقطة اللي دخل عندي وبدا كيفرشخ فيا هو وواحد اخر
بزاف ديال الناس يقدر يصحاب ليهم بلي كاين زيادات فهادشي
ولكن راه كاين شي خوت اللي توفاو تحت الضرب وتهراست العظام
مشكل في الضرب هو التنفس
را كاين شي ضربات كيجيو فيك ما كتقدرش طلع متل النفس
وهادشي كنعرفو مزيان حيتاش عشتو ودزت منو
جبدتي لينا بزاف ديال التفاصيل على التعذيب الجسدي
والتعذيب النفسي ما تيقلش اهمية تا هو
داكشي كان مدروس وما كانش غير اعتباطي
واحد السيد من كان قال بلي وزارة الدفاع والسي اي ايه
تعاقدوا مع مجموعة من علماء النفس
باش يصاوبو برنامج نفسي يقدرو يحطمو بيه الشخصية ديال المعتقلين
عطينا نتا شي فكرة على هاد التعذيب النفسي
واش سبق ليك شفتي شي اطباء نفسيين حاضرين فعملية التحقيق
القضية لي شرتي ليها هي لي كتسمى بالنجليزية
العجز المكتسب انا مكنتش عارف ديك الساعة شنو طاري
ولكن تلاقيت باطباء نفسيين
فاللول كانوا طبال اللي كيشاركوا فالتعذيب هم نفسهم اللي كيداويونا
ولكن من بعد فصلوهم علينا
حيتاش كاين من الطبا الله يجازيهم بخير لي رفضو يشاركو فهاد القضية
الهدف من داك البروكرام هو يخليو المعتقل يشوف فالمحقق بحال نصف اله
هو لي كيزيد في الحرارة هو لي كيخفضها
واللي كيعطيك الماكلة والشراب
هو لي كيعطيك وقيتة فاش تقدر تنعس
هو اللي كيفرحك هو اللي كيعايرك وهو اللي مسؤول على اي حاجة في حياتك
تا من الكارديانات كانوا تيقولو لنا راه المحققين
هما لي كيعطيونا التعليمات
فتيكون الانسان فواحد الحالة ديال عجز تام
كيكونطرولي تا شي حاجة فحياتو
القضية الثانية اللي خدموها هي الإدلال
يحطمو ليك النفسية ديالك
يجيو عندك متلا وكيقولك نتا انسان فاشل
هربات عليك المراش واسيفتك كيف دايرة
غادي يقبل عليك اصلا
تيقدر يجي لبعض الناس شي حاجة تافهة
ولكن راه كاين اللي كيقصحو هادشي
وبزاف د الهضرة كانوا تيقولوها ما نقدرش نقولها تحفظا وصافي
اللي كانوا كيشرفو على هاد البرنامج ديال التحطيم النفسي هوما جوج ديال الأطبا
جيمس ميتشال وبروستد جيسي
وش فايتلك تلاقيتي بشي واحد منهم فشي تحقيق ولا شي حصة ديال التعذيب
اراح ما ما عقلت
عادة فالتحقيق كتكون مراية من جهة وحدة
ومن الجهة الاخرى كيكون الفريق لاخر اللي يقدر يشوفك بلا ما تشوفو
من غير التعديب والتحقيق
دخلتي فنقاشات مع دورديانات ولات كتجمعكوم حتا علاقة انسانية مع بعضياتكوم
واش بصح نيت طرا هادشي
هاد القضية صحيحة مية فالمية
ومكانتش غير مع الكارديانات
كانت حتى مع محققين
وهادي حاجة طبيعية بزاف ديال النقاشات فمواضيع مختلفة
باقي كنعقل على اول مرة جا عندي رئيس ديال الكارديانات
قاليه واش بغيتي القهوة
انا ما كنتش كنشربها بزاف كنت كنشرب اتاي كتر
ولكن غير باش منتشادش معاه قلت ليه اه
قاليه خرج من السيلون
خرجت وبركني فواحد الكرسي وجاب لي قهوة
من بعد سولني واش كتعرف تلعب كارطة
قلت ليه كارطة كتختالف من بلاد لبلاد ولكن الا علمتيني را نقدر نقصر معاك
هو يعلمني الرامي ولي هي لعبة مشهورة عندهم في ميريكان
بدات تصحابها بيناتنا شوية بشوية
ولا كيجيب ليه كتوب وافلام بشكل سري
وليت كنهضر انا وياه على ناعس والمحققين مورا ضهرهم
هاد السيد لي هضرتي عليه قدرتي تمشي معاه بعيد ويولي صاحبك
ولكن على حساب قرايتي لكتابك
مكانوش بزاف ديال النماذج بحال هاد السيد في المعتقل
فواحد الصفحة من الكتاب كتقول
كنت كنتناقش مع واحد
وقلت ليه تصور كون كنتي نتا بلاصتي وانا بلاصتك
هو يقول لي
ما عمرك تجرأ تقارن راسك بيا ولا بحتى شي ميريكاني
كاين جوج د الأنواع د الناس في العالم
كي نمرة كانوا بيضين
وكاين باقي العالم
ومراكنا البيضين هوما حسن من كاع البشر
مزال كنعقل على هدا سميتو يوتو
كان من المارينز
عنيف شي شوية والغرور واصل فيه تال الجدر
عنصري والعرق البيض عندو فايت بيه كاع الناس
كنولي هاكا وكانولي نفاتحو على المعتقلين
الأغلبية في الكارديانات مكانوش باغين يعذبوني صراحة
حيت ماشي من الطبيعي تشد انسان مربوط وتبدا تا تعدب فيه غير هكاك
كاين لي من بعد لي تاصلو بيا واعتادرو وبغاو يتقربو مني
دابا نتا ا محمد دوزتي فوق وربعطاشر عام وشهر ولا شهرين تقريبا
وشحال من عام فهاد المدة اللي دوزتيها فالنفرادي
تكون واحد طناشر عام ولا اكثر
وانا في بوحدي ما معايا حد
لول راه كنت قريب نحماق
بديت كنسمع شي هضرة بحال فاميلتي كدوي معايا
كنسمع موسيقى د البلاد
الراديو الدراري الصغار كيلعبو
واش كنوعى براسي فين وكنفيق من هاد التهلويس كنبدا نبكي
صعيب بزاف يسدو على انسان بوحدو بين ربعة الحيوط
راه مكاينش فرق بين النعاس والفياقرا بحال بحال
كنعس كنشوف فاميلتي كنفيق كنلقى راسي فسيلون
هاد المرة حنا مدرسين وانا ندردخ مع واحد الحديدة في السيلون
تجرحت من ايدي وسمعوا الكارديانات الصداع
جاو عندي قالوا ليا ياك لاباس
انا كنت بين النعاس والفياق باقي ما مزكيش
قلت ليهم راه كنت طاير
هما يخراو عليا بالضحك
هادشي كيضحك وكيبكي فنفس الوقت
اللي بغيت نقول ان انفرادي كيتعتابر تعديب
شحال من مرة فقدت الوعي ديالي تما
هادشي را كاين فوتائق رسمية
جاو طباو قالوا ليهم را هاد السيد
الا ما بدلتولوش الوضعية راه غادي يهرب ليه العقل ويحماق ليكم
دوزو دابا للجانب القانوني والقضائي من القضية ديالك
اول مرة تعطى لك الحق باش يكون عندك محامي كان في الفين وخمسة
واللي كانت هي المحامية الشعيرة نانسي هولندا
نفس العام اول مرة كدوز في محكمة كانت في محكمة عسكرية
واخا نتا شخص مرض غني
وما عرضوا لا محكمة مدنية حتى للعام د الفين وتسعود
يعني مور تمن سنين على الاعتقال ديالك
هادشي كاملو لي قلتي كاين
باقي كنعقل نهار جا عندي ريتشارد الزوالي
وقال ليه راه اعتبراتك الحكومة الأمريكية محارب غير شرعي
انا ما فهمت تا حاجة من هادشي اللي قال
ما كنسمع لا اخبار ما عندي راديو ما عندي محامي
كاين غير المحقق لي كيعدبك هو لي كيجيب ليك الوراق د المحكمة هو لي كيهضر معاهم
شيء غريب المحكمة ما عندها تا علاقة بالإنسانية
انا كنت غير كنتسايس معاهم وكنلعب اللعبة حيت ما عندي حتى شي اختيار قدامي
لقيت شعري قال ليا را غادي تمشي للمحكمة عسكرية
وكنصحك باش تقر ليهم بكلشي
راه غادي يعينو لك ممثل شخصي
وراه غادي يعاونك في المحكمة
دازو ايامات ديال المناقشة من بعد سمح ريتشارد زولي لداك لي كيمتلني في المحكمة
باش يدخل عندي للسيلون
هاد الممتل الشخصي موظف في البنطاغون
اول حاجة كيقوليك هي
انا را ماشي محامي ديالك
قاليه شوف اي حاجة سولوك عليها قول اه درتها
وافقتو على داكشي لي قالي وانا داير ديالي فراسي
جا النهار ديال المحكمة ودخلوني لقيت تلاتة ديال الضباط وموتر جيم
واخا ديك الساعة مبقيتش محتاج مترجم حيت كنت عارف ما يكفي من اللغة
قالوا ليه وقف ووقفت
بداو لي بلقاسم
بقوة ما كنت ومخلوع زبلتها مع الدخلة
بدا القسم وانا كان خصني نعاود موراه
قاليه اي وانا نقول
قاليه وانا نقوليه
اخرها عليا بالضحك كاملين
اللي ما كيفهمش الانجليزية هو قال ليه دكر سميتك وانا كان خصني ندكر سميتي
ولكن عاودت هضرتو موراه وقلت ليه ذكر سميتك
فكانت بداية مزيانة مادام ضحكوا راه بخير
حكيت ليهم قصي وقالولي واش تعرضتي للتعذيب
قلت ليهم ما كنهضرش فهاد الموضوع
سولتوهم ايلا قنعتكم بلي راني بريء شنو غادي يجرى
قالوا لي الحكم ديالنا غير ملزم
الحكم كامل كيرجع والفريق ديالو
وهما اللي كيحددو واش غادي نخرج ولا لا
وماشي من صالحهم انني نخرج
اولا حيت عارف معلوماتو
تانيا حيتاش تعرضت للتعذيب
وثالثا حيتاش يقدرو يخدموني باش نجيب ليهم معلومات
المهم فاللخر كيبقى المصير ديالي كامل بين ايدي المحققين
كاين واحد المدعي عسكري سميتو ولا صديق ديالك من بعد
واش كان فهاد المحاكمة
لا فهادي ما كانش
ولكن من بعد قاليهم بلي راه لبغيتوا تعدموا هاد السيد خصكم ادلة دامغة
قالوا ليه حنا را عندنا اقوى دليل
ولي هو الاعترافات ديالو
جابو ليه الاعترافات ديالي بالتوقيع لي درت تحت التعذيب
ولكن داك المدعي العسكري جاتو غريبة
مدة كاملة د الاعتقال وانا كنقول ليهم ما درت والو
وجيت لنهار واحد وقلت ليهم درت كلشي
قاليهم انا باغي نشوفو ونهضر معاه
ولكن واحد الجنرال كان مسؤول قاليه هادشي ماشي شغلك
نتا قدامك الأدلة سير للمحكمة ودبر راسك
قاليه المدعي العسكري هدا راه حكم د الإعدام ماشي اللعب
خصني نعرف الظروف لي تخادت فيها هاد الاعترافات
نعوه مخلاوهش يجي يشوفني
شنو دار ناض شاف واحد صاحبو فالعسكر كان تيخدم مع المحققين
صيفطو باش يتجسس باش يعرف شنو جرا لي
باش عرف داك صاحبو الدرجة ديال التعذيب اللي تمارس عليا مشى وصل ليه الخبار
مشى داك المدعي العسكري لعند الرئيس ديالو
قاليها انا مغنقدرش نحاكم هاد السيدة
كاين عليه حتى شي دليل
ويلا لقيتي شي واحد غادي يجيب عليه شي دليل
انا مستعد نفد فيه الحكم ديال الإعدام بسلاحي
هاد المدعي العسكري ولا قاضي فيدرالي من بعد
ولا صاحبي وديما كيسول فيا شنو محتاج
وانا ديما كنقول ليه راني بخير ما محتاج والو
مصدرش الحكم بالبراءة ديالك واطلاق سراحك حتى لألفين وعشرة
على لسان القاضي الدجيمس روبرتسون
وتجي مور تسع سنين ديال المعاناة
فلخر اقتنع وبلي ما عندك تا علاقة بقاع دوك التهم اللي موجهة ليك
وبلي الاعترافات ديالك تخاد تحت التعذيب
القرينة ديال البراءة لي كتقول
المتهم بارئ الى ان تثبت ادانته
بحال هاد القضايا مخداماش
هادو عندهم المتهم بالإرهاب
مجرم مدان الى ان تتبت براءته
فهاد المحاكمة قدمت شهادة ديالي على كلشي
اي حاجة كيسولوني عليها كنجاوبهم
وما عندهم حتى دليل يقدروا يغرقوني به
سنين وانا مظلوم فابور بلا حتى شي دليل
ودابا محمد حكموا عليك في الفين وعشرة بالبراءة
او ماطلقوش راحك حتى لأكتوبر الفين او سطاش
عاود لينا على نهار د القوس راه حكمو المعاناة لي دامت كتر من ربعطاشر عام
ديك الساعة كان واحد الإعصار في غوانتانامو
فاش كيكونو الاعصارات كيحولونا من بلاصة لبلاصة
كانوا دايريني فواحد انفرادية فالكامب رقم ستة
وباقي عاقل شنو كان عندي
كانوا عندي التصاور ديال الفاميلا
بداو كيصيفطوهم ليه هوما والبريات مور خمسة ولا ست سنين ديال الاعتقال
كنت مريح وكنشوف فناس بدلوا مور سنين
لي خليتو عندو تلت سنين راه ولى مور خمسطاشر عام راجل او مرا
لي خليتو عندو عشرين راه دابا ولا عندو خمسة وتلاتين ودار الولادة
الناس تبدلات وبديت كنسا بزاف ديال السميات
كنت كنمتاحن راسي كندير السميات اللور وكنشوف التصويرة وكنحاول نجيبها لاصقة
واحد الوقت وهي تحل ديك الفتحة في الباب لي كيدوزو لي منها الماكلة
طلات عليه واحد الضابطة وهي كضحك فرحانة
وهي تقول لي واش فخبارك راك غادي تمشي لدارك
قلت لها ما فراسي والو
قالت ليه وا راك غادي تمشي لدارك
هنا تخلطو عليا المشاعر د الفرحة مع الخوف
الخوف من الحياة اللي سنين وانا منعزل عليها
سمح لي غير باش نحطو الناس في الصورة
من الفين وواحد تال الفين وسطاش التطور التكنولوجي مشى بعيد
واللي نتا ما كنتي عارف عليه والو
مثلا الأنترنيت الإيميل تويتر فيسبوك يوتوب
الحوايج اللي داخلة في يوميات ديال الناس ونتا ما كنتي عارف عليها والو
وهي كتشوف بحال شي واحد حبس عندو الزمان فألفين وواحد
الحاصول داوني خداو ليه البصمات وسجلو ليه الصوت
باش بداو كيسجلو لي الصوت بواحد اللعيبة سولتهم واش هدا ايفون
هما يضحكو عليا قالولي هدا غير ريكوردر
كنت سامع على الايفون ولكن ما عمري شفتو من قبل
المهم خداو لي كلشي وخلاوني غير بحوايج د الحبس
داروني فواحد البلاصة سميتها معسكر التحويل
شافتني طبيبة نفسية وسولاتني على حالتي
كنت كنتبرزط بوشمار في النعاس
من بعد فالليل جاو عندي جوايه الحضاش
ربطوا ليه ايدي وشافني الطبيب
وكل يوم فاش سمعتو وفرحت حيت كان يقدر يقوليهم مريض ونبقى واحل تما
رحلة مكانتش ساهلة
ربطوني مع الكرسي في الطيارة ومن شدة الألم ما عرفتو واش الطيارة وقفات ولا لا
ولكن عرفت من بعد بلي هبطات فاسبانيا عمرات وكملات الرحلة لموريتانيا
فاش هبطنا حيدولي السناسل وبقيت غير باللباس د الحبس
خرجت من الطيارة لقيت الرئيس د المخابرات د موريطانيا
شي عصاكر موريطانيين وماراكنا
والسفير دميريكان داوني لموريتانيا لواحد وكانت هادي اول مرة كنشرب اتاي دالبلاد
باش دقتو را ما يمكنش ديك اللحظة
بحال الى وصلت
الناس كتنفس الهواء حنا كنتنفسو اتاي
فاش وصلت كنت باغي جوج د الحوايج
اللولة نعس باش نرتاح من داك العيا والتسخسيخ
والثانية نمشي فشي شارع ماعندوش الحد
وشرجت الحرية والفرحة ديالك ما كانتش كاملة
بقيتي الوالدة ديالك توفات ياك ؟
هو الوالدين ما كيتعوضوش الصراحة
تا واحد ما كيعوض بلاصتهم
هاد المحنة لي دزت منا علماتني بلي الإنسان لي كيوقف فجنبك بلا
تا شي قايد ولا شرط
هي الوالدة ديالك
فاش جاو مراكنة لموريتانيا باش يحققوا مع الفاميلا
الوالدة ديالي هي الوحيدة اللي رفضات تهضر معاهم
قالت ليهم انا الى هضرت معاكم غادي طلقو سراح ولدي
قالو ليها لا هادشي ماشي بايدينا حنا غير محققين
وهي تقول ليهم شنو الفايدة دالكلام معاكم
انا مغاديش نتكلم
خبار دمو تا وصلاتني فاش كنت فغوانتانامو فألفين وتلطاش
صدمة والحالة لي كنت فيها ما فيها ما يتشاف
مو رابعا وصلاتني الخبار د الموت د خويا
جوج ديال الضربات كانوا قاصحين عليا
فاش جيت للدار ما لقيتش مي
وهادشي والسلطات عارفيني بريء من الفين وتلاتة
وهاكاك ماكانش عندي الحق ندفن مي كيفما كيديرو الناس
الفرحة مكانتش كاملة كيفما قلتي
وزيد عليها من الفوق انهم داروني تحت الإقامة الجبرية
خمسطاشر عام د الحبس وبراءة من عند ثلاثة الدول
ميريكان والاردن وموريتانيا
وزائدينا كيمنعوني من الصفر
كتفهم والو وهاكاك بقيت مقاتل حتى خديت باسبوري من عند بلادي
واخا ميريكان قالت ليهم بلي معنديش الحق ناخدو حتى نموت
كتاب ديالك ولي سميتيه يومياتك
ترجم لكتر من خمسة وعشرين لغة وحقق مبيعات طالعة
تعرفو هاد القصة ديالك والشعب د ميريكان عرف الجرائم لي كديرها السلطات د بلادو بسميتو
واش تيبان ليك بلي الكتاب ديالك ساهم فالتحسين د الوضع د المعتقلين ف كونطونامو
واي اي كلمة قلتيها ضد الظلم ولا الباطل كتعاون
لا قلتي غير لا
را يقدر يكون عندها تأثير ايجابي
انا مكندويش على ميريكان كدولة
ميريكان بحالها بحالها كاع الدول فيها ناس مزيانين وفيها ناس خايبين
انا كنهضر على الظلم لي طرا في غوانتانامو
قمة الإجرام ولا انسانية
وهذا ظلم كبير
اي كتاب ولا تقرير ضد شي ظلم من هاد النوع
غادي يكون تيعاون الوضعية كيفما الكتاب اللي كتبت
وبلا ما نعطيه قيمة كتر من قيمتو
القصة ديالك تعرفات مور ما نشرتي المدكرات
لدرجة انه دار عليها فيلم سينمائي بإنتاج كبير فألفين وواحد وعشرين
الفيلم سميتو الموريتاني
لموريتانيا راه فيلم معروف وبزاف د الناس غادي يكونوا شافوه
فبطبيعة الحال شفتي وحضرتي حتى فاش كان كيتصور في جنوب افريقيا
كيفاش جاب الفيلم
واش حسيتي بلي كان امن فنقل التجربة ديالك لي دوزتيه فالاعتقال
هي اي حاجة غادي تشوفها في الفيلم راه وقعات ديال بصح
ولكن را ما نقدروش نشدو ممتل ونحطوه سبعين يوم بلا نعاسة
ولا نهرس ولا ضلوعو ولا نوهموه بالغرق حيتاش يقدر يموت
هادو غير امثلة لي ماتوا بها بزاف د الناس في المعتقل
هادشي منقدروش نحطوه في فيلم
ولكن من الناحية الدقة د الوقائع كان داكشي مضبوط
التحضير د الفيلم مدواوش غير معيا بوحدي
را دواو حتى مع ناس من
والمخابرات العسكرية انا ما حاقد على تا شي واحد
مسامح اي واحد عندو ايد فالمحنة ديالي سوا من قريب ولا من بعيد
ما هاز فقلبي تا شي حاجة من جهة تا شي واحد
اللي ما عمرو ما شاف الفيلم يمشي يتفرج فيه
واللي فيه ما يقرا راه الكتاب موجود بالعربية الانجليزية الفرونسي ولغات اخرين
كنتمنى الحوار يكون عطاكم تفاصيل لي مكاينينش فبلايص اخرين
وهذا ما كان اخوتي
الله           سبحان
