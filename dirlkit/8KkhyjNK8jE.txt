هدا حوار مع واحد من اشهر المعتقلين لي كانوا فغوانتانامو
موريطانيا سميتو محمد ولد صلاحي
كنعيش فلالمان وطراو بزاف ديال الأحداث لي خلات المخابرات دميريكان تحطات خينا تحت المراقبة
الأسئلة غادا تكون بصوت مختلف
والأجوبة غادا تكون بصوتي
الحوار فيه جوج ديال البارتيات
غادي تكون هادي هي البارتية اللولة
والسيمانة الماضية غادي نلوح البارتية الثانية
مشينا     المشاكل ديالك مع مريكان بدات قبل من الأحداث ديال حداش سبتمبر
بسباب العلاقة ديالك مع القاعدة
واش بصح كانت عندك شي علاقة مع القاعدة
باقي كنتفكر نهار لي وصلتني فيه واحد المكالمة فألف وتسعمية وتسعود وتسعين
صونا عليا ولد عمي المعروف بأبو حفص الموريتاني
كان ديك الساعة في السودان
الوالد ديالو كان مريض فالسبيطار وطلب مني ولد عمي باش نعاونو يسيفط لباه شي فلوس
تال هنا كيبان لك كلشي عادي
هادشي كيوقع فقاع الفاميلات
ولكن كان واحد المشكل لي مكنتش عارفو ديك الساعة
مغادي نعرفو تال من بعد على طريق المخابرات
واللي هو ان التيليفون اللي عيط لي به ولد عمي من السودان
كان في الملكية ديال اسامة بن لادن
فمن ديك الساعة وسميتي ولات مسجلة عند المخابرات بلا منكون سايق للدنيا خبار
انا فهاد الساعة كنت عايش فلالمان
كملت قرايتي وكنت خدام مع الشركة ديال
يأتيك انت عادية ماشي شي حاجة
شاب بسيط كيحاول يشق طريقو في الحياة ويبني مستقبالو في الهروب
من بعد ديك المكالمة بديت كنحس باللي
فوقما كنبغي نصاوب شي ورقة كنلقى مشاكل
ما فهمتش شنو طاري
ارا لي واحد النهار جاو شي ناس من المخابرات الالمانية عند الامام د الجامع لي كنكون فيه
مسجد التقوى دخلوا عندو اول حاجة وراوها ليه هي تصويرتي
فالايمان فشة فاضحك وقاليهم شنو بغيتو
قالوا لي هذا راه وصلتنا عليه شي تقارير ولكن قل لنا انت شنو كيبان لك فيه
الإمام قاليهم هاد السيد را ميقدرش يتعدى حتى على دبانة
را كنعرفهم مزيان
فالمخابرات الألمانية قالوا ليه
حنا مغاديش نكدبوك
ولكن را كاينة دولة اخرى اللي كتقول العكس دهاد الهضرة
هادشي خلعني صراحة
قلت شنو غادي ندير غادي نجمع حوايجي وغنخوي ليهم انا كاع هاد البلاد
كنت كنعرف واحد الولد تونسي صاحبي قرا معايا في الجامعة وهاجر لكندا
عيط ليه وقال ليه علاش ما تجيش لكندا راه هنا وهانية القضية
سمح لي غير قبل ما نمشيو لكندا
نرجع معاك شوية لور
في البداية ديال التسعينات ومشيتي لأفغانستان جوج د المرات
عطانا شي فكرة على التجربة لي كانت عندك
فاش مشيت للالمان لقيت الجالية العربية والاسلامية كثيرة
كانوا كيدارو محاضرات على فلسطين وعلى افغانستان
هنا كنخرجو حتى فمظاهرات لي عندها علاقة مع القضايا لي كتعنينا
فمن بين القضايا لي خدات ليه بزاف دالوقت ديال التفكير والجهد
هي القضية الافغانية
وانا باقي صغير كنت كنسمع الأشرطة ديال عبد الله عزام
كنت كنسمعها وكنبكي
واخا فالحقيقة هاد الأشرطة كانوا فيها الزيادات بزاف
من غير هادشي لالمان كانت كتعاون المجاهدين هي وميريكان
لدرجة ان الرئيس دميريكان رونالد ريكن
تسمى هاد المجاهدين مقاتلين من اجل الحرية
انا مشيت وخديت الفيزا من عند المجاهدين
الفيزا هي رسالة ديال التزكية كتبوها لي بلبيشتو
وباقي كنتفكر فاش كنت في السفارة صاوبو لي البيض مسلوق وكليتو
كنقصي وخايف حيت الموظف لهيه تما كان تيقولي
ما شاء الله را بزاف دالناس تشهدوا
وانا زعما مكنتش مقرر واش غادي نستشهد ولا لا
اخونا كان كيوصف لي المشاهد المرعبة
بحال اخر مرة لي ضربات واحد الطيارة نفق كانوا فيه المجاهدين
وتسد عليهم تما حتى ماتوا كاملين
فما خرجتش من السفارة حتى تقيد داك البيض اللي كليتها بالخلعة
ولكن سمح لي اللي غادي لأفغاني الصانية مات للجهاد
والهدف ديالو باين وواضح هو الشهادة
واش يعني غريب هاد الاحساس ديالك بالخوف من هاد المسألة؟
انا صراحة القضية د الشهادة كنت مازال ما حشمت فيها
زيد عليها كنا كنحلمو بلي فأفغانستان غادا تقام دولة اسلامية عادلة
ولكن فاش وصلت لتما لقيت واحد الواقع مر ما فيه ما يتشاف
حرب اهلية والمجاهدين كيتكازرو مطايفين ما بيناتهم فشكون لي غادي يحكم افغانستان
الحاصول فاش كنت تما مع المجاهدين وصلنا للمدينة ديال قارديس
وهما يهربوا السكان من تما خوفا من الموت
على ذكر المدينة ديال كارطيز
تكشف من بعد على وثائق سرية كتقول فيهم ميريكان عليك بلي درتي بزاف ديال الحوايج فاش كنتي في افغانستون
كيدويو على شخص سميتو ابو مصابة
ولي والله قبل لي كان عندك فاش كنتي في افغانستان
ابو مصعب تدرب مع القاعدة في المعسكر ديال الفاروق فخس
مشارك في التدريبات والإعداد لمعركة غارديز
وقدم البيعة للقاعدة والبلادن
شنو اللي صحيح فهادشي وشنو اللي غالط
هادشي تقريبا كلو صحيح
انا فاش مشيت فالاول الافغانستان ما كنتش عارف شنو هي القاعدة
وما عمري سمعت بها اصلا
فالاستقبال فاش كتوصل كيطلبو منك تبدل سميتك
موراها كدوز للتداريب
ميمكنش الإنسان غادي يجاهد وميعرف يهز تا سلاح
ومايمكنش تقاتل فشي مجموعة قبل ماتكون جزء منها
علاه دوزنا داك القسم على الطاعة عند الامير ديال المجموعة؟
وهادي هي البيعة اللي كانت
الرجل رقم واحد في القاعدة مورا المقتل ديال عبد الله عزام
كان هو اسامة بن لادن
واش فايت لك تلاقيتيه ؟
لا ما عمري تلاقيتو
شفتو مرة وحدة من بعيد فبيشاور
جاو دايرين بيه لقا شي كلمة خفيفة ومشى
من غير بنادم واش كاين شي قادة اخرين تلاقيتي بهم? ايمن الظواهري مثلا
هادا سؤال زوين وكاين واحد الإشكالية فالجواب
السبب ان ايمن الظواهري انسان لسري الاقصى حد
انقدر نكون تلاقيت بيه وانا معارفوش
واحد النهار مرضت داوني عند واحد الطبيب مصري
فكنظن بلي هداك الطبيب المصري هو ايمن الظواهري
واحد السؤال بديهي ولا كيجي مورا هادشي كامل
هو واش شاركتي فعمليات عسكرية
واش طلقتي النار ولا قتلتي شي حد في افغانستان
صراحة اللي شاركت فيها انا هو دربت على السلاحات
كنت باغا نشارك في المعارك
ولكن الحمد لله نجاني الله حيت المعركة الوحيدة اللي شاركت فيها هي اللي كانت فكارديز
فاش دخلنا عليهم هربوا السكان بلا ما تطلق حتى قرطاسة
ولكن كون جاب الله ووقفو فوجهنا
كنضن بلي كنت غادي نقتل وندير كيفما كانوا كيديرو لاخرين
عليها كنحمد الله حيت ما قتلت حتى شي افغاني
هادي كانت المشية اللولة ليك لأفغانستان في الواحد وتسعين
مابقيتيش وراق قلال تما ورجعتي للالمان
العام ديال تنين وتسعين عاود رجعتي لأفغانستان
واش توحشتي دوك الأجواء د الجهاد ولا كيفاش
المرة الثانية رجعت غير
باش نحضر لواحد الحدت تاريخي
لي هو الدخول د المجاهدين لكابول في ابريل تنين وتسعين
واخا ميريكان تاهموني من بعد
بلي جنة الدراري من لالمان وسهلت ليهم الطريق باش يمشيو لأفغانستان
ولكن هادشي ما كاينش
والدليل على هذا ان هاد المرة الثانية كان مشى معايا واحد صاحبي مغربي سميتو مهدي
فاش كنا في افغانستان قاليه شنو بان ليك
واش نبقى هنا بلا ما نرجع للألمان
قلت ليه ما عندك ما تبقى دير انا
هادو كيتقاتلو بيناتهم حرب اهلية شي كيقتل شي
را مايمكنش نشاركو فشي حاجة من هاد النوع
نرجعو دابا للالمان
فاش رجعتي من افغانستان فتنين وتسعين بقيتي فلالمان تال ديك تسعود وتسعين الفين
هاد الفترة تصادف الوجود ديالك في الالمان
مع وجود واحد المجموعة ديال الشباب اللي تسماو من بعد
الخلية ديال هامبورج
هاد المجموعة هوما اللي ساهموا فالهجمات ديال حداش سبتمبر
ماتوا كاملين وبقى واحد اعتقلوه السلطات دميريكان
كنهضرو هنا على ربعة د الناس
رمزي بن شيبة
مروان الشيحي محمد عطا
وزياد الجراح شنو كانت علاقتك بهاد الخلية
خلية دهمبورج اول مرة كنسمع عليها كنت ديك الساعة في الحبس
مشدود فالأردن جا عندي المحقق وجاب لي شي تصاور
من بيناتها كانت تصويرة ديال رمزية الشعيبة
هو الوحيد اللي عرفتو من بين دوك التصاور كاملين
ولكن عرفتو غير بالوجه سميتو مكانتش عندي في البال
تلاقيت به غير مرة وحدة صافي
وفكروني فيه غير شي دراري كنت مشدود معاهم
رمزي الشيبة كان زارني فتسعود وتسعين فالالمان قبل ما نمشي لكندا
انا ما كنتش كنعرفو
اللي كان كيعرفو هو صاحبي المغربي المهدي
قاليه را غادي يجي عندي واحد صاحبي ولكن را غادي نكون خدام
واش ممكن اجي عندك راه غادي يكونوا معاه شي جوج صحابو بينما خرج
قلت ليه ما كاين حتى مشكل قول ليه دوز عندي
فجا عندي رمزي الشيبة ومع جوج د الناس ولكن معرفتش واش تا هما كانوا من ديك الخلية ولا لا
باتوا عندي ليلة والغد ليه مشاو
من بعد فاش حققوا ميريكان مع رمزي شيبة
قاليهم بلي جاوباتو عندي واحد الليلة فتسعود وتسعين
وهوما يجيو عندي المحققين ديك الساعة
شتو قدامي التصاور ديال الضحايا د حداش سبتمبر
وقالوا لها اللي قال عليك رمزي الشيبة
عرفتي حسيت بواحد الحرارة فداتي كاملة
وليت كنشوف راسي مسؤول على الرواح لي مشات ديال ناس ابرياء
ولكن من بعد عرفت بلي عدبوه وطر يكذب عليهم ويقوليهم اي حاجة باغين يسمعوها
وغادا تجي نوبتي من بعد في التعذيب
وغادي نخدم معاهم بنفس المنطق
نقوليهم اي حاجة ونغرق اي واحد غير باش يحبسو داك التعذيب
وحتى التهديد للوالدة ديالي
نرجع معاك دابا لفاش تزيرات عليك القضية فلالمان
وجمعتي حوايجك باش تمشي لكندا عند صاحبك
ولكن النحس بقا تابعك تا لتما
حيتاش فاش كنتي تما تعتقل واحد الجزائري سميتو احمد رسام
واللي كان مخطط باش يفرقع المطار الدولي ديال لوس انجلوس
هاد السيد فاش شد تربط بيك
حيتاش كان تيصلي فنفس الجامع اللي كنتي كتصلي فيه
شنو كتقول فهادشي
حنا فموريتانيا عندنا متل كيقول
طاح من قديا وتلقى لو بير
بحال الا قلتي شي واحد طاح من جبل في بير
بحال هاديك الطيحة من الجبل ما كافياش
اللي وقع انه فاش مشيت لكندا
كان داك صاحبي التونسي كيصلي فمسجد السنة النبوية
هذا جامع محسوب على السلفيين تما
الإمام داد الجامع كان غادي يسافر
وهو يقوليه داك صاحبي التونسي را محمد صاحبي يقدر يصلي بالناس التراويح
انا حافظ القرآن فمكانش عندي شي اشكال فهاد القضية
ايلا جيتي تشوف من وجهة النظر دالسلطات
غادي يبان ليهم هادشي كامل مرتابط
غادي يقولو مع راسهم هاد خينا كان فلالمان
جاه اتصال من عند واحد قريب من اسامة بن لادن
ها هو دابا جا لكندا وولى قائد اسلامي في مسجد سلفي
ومن هاد الجامع خرج جزايري بغى يفرقع لينا المطر ويتعدى علينا
فبالنسبة ليهم هادشي كلو متسلسل بشكل منطقي
ولكن هادشي اللي كيبان هاكا
لا علاقة ليه بالواقع
مع كلشي دابا كيعرف من المعلومات اللي ولات متوفرة
وللأسف ما بانت الحقيقة تا لمورا سنين ديال العذاب
هادشي كاملو كان واقع وانا ما جابو الدنيا خبار
مخابرات الكندية قتانعت بالرواية الميريكانية
ولاو كيقلبو كيف يديرو باش يشدوني
فليوقع ان مراكنة والكاناضيين تاصلو بموريطانيا وقالو ليهم
القوانين عندنا مكتسمحش لينا باش نشدوه
ولكن بغيناكم تعاونونا باش نرجعوه لموريتانيا
المخابرات د موريطانيا مشاو عند الوالدة ديالي
قالوا لها غادا تعيطي ليه وطلبي منو يرجع
قنعوها بلي الا ما رجعتش فحالي الكنديين غادي يرميوني في الحبس
وعيطات لي ختي واحد النهار وقالت لي بلي الوالدة مريضة وبغات تشوفك
خديت طيارة من موريال نهار واحد وعشرين يناير من العام د الفين
ابتدت طيارة في بلجيكا ما تراضي والو
ولكن فاش هبطات في السينغال خطفوني من تما
هاد العملية ديال الاختطاف كانت بالتنسيق ما بين السفارة دميريكان والبوليس دالسينغال
يعني كان ما عطاو حتى راس دالخيط للسينغال
ما عارفين حتى علاش غادي يخطفوني
دول العالم الثالث غير كتنفد ما كتقدرش تسول
المهم بقيت في السينغال مخطوف خمس ايام
موراها داوني لميريكانيين فطيارة
وفهاد الوقيتة وانا فالطيارة غادين بيا كنت كندعي يا ربي غا طيح هاد القزديرة
كنت قريت بزاف د الكتب ديال التعذيب وكنت عارف شنو كيتسناني
على كنت كنتمنى الموت على نوصل لديك الحالة من المعاناة
ما كنتش خايف من مراعاكنا ولا الكنديين
كنت خايف ملي كنتشارك معاهم الدين واللغة والانتماءات
نتا دابا فطيارة ميريكانية مخطوف فالاتجاه د موريطانيا
شنو طرا ليك تما فاش وليتي بين ايدين د السلطات الموريتانية
وصلت لتما حقو معايا وجات ليه تا هي وحقات معايا
من بعد طلقوني وخداولي باش منقدرش نخرج من البلاد
بغاو اسدوه عليا فبلادي وداكشي لي وقع
تسطرات الهجمات ديال حداش سبتمبر
هوما يجيو السلطات دموريطانيا عتاقلوني بتوجيه من واشنطن
جاو عندي جوج دلباليس بلا لبسة للدار
كان ديك الساعة رمضان
الخوف لي فعينين الوالدة معمري نساها
قلت لها را غادا نمشي معهم غا هنايا عرفتي جوج كلمات ونرجع للفطور
ركبنا فالطونوبيل وبقيت كنشوف فالمراية الوالدة واقفة فالباب
واحد ميتين ميترو ودار الطونوبيل
واختفات مي للأبد
من مور شي يامات في الحبس الموريتاني جا
خاص على ودي وخطفوني داوني للأردن
دوزت تما تمن شهور فحبس مظلم ما كنعرف فيه الليل من النهار
واش كانوا كيعدبوك فالأردن ولا ما طرات تا حاجة من هاد النوع؟
الحبس د الأردن ضربوني شي جوج مرات
ولكن لي عذبني كتر تما
هو كانوا كيديوني ديال التعذيب
كيبداو يعدبو قدامي فالناس
حقو معايا على كندا بزاف
سولوني شنو كنت كندير مع من كنت كنتلاقا
واش كنت كنعرف داك الجزائري اللي كان باغي يفرقع المطار
باقي كنتفكر واحد النهار جا عندي الكارديان
عطاني بلاستيكة وقالي جمع فيها حوايجك را غادي تمشي لداركم وصافي
بديت كنبكي وماعارفش علاش
واش من الالم لي عانيت منو فهاد المدة ديال تمن شهور
ولا من الخوف ولا من الأمل ولا الفرحة
هادشي كاملو تخلط عليا مقدرتش نتحمل
كنت ضعيف بزاف ما كنتش كناكل مزيان في الحبس
داوني وبركوني قدام واحد الراجل في الربعينات من عمرو
من وجهو تقدر تقرا بلي عينيه حضرو لبزاف دلعالم
دوا معايا بلهجة دينية وعطاني حوايجي وراقي لي دخلت بيهم فلول
معطاني حتى بزطامي وقالي حسب دوك الفلوس لي فيه
شتي دوك الفلوس كنحسب وكنترعد
غير كنمتل عليه انا معاقلش اصلا حتى شحال ديال الفلوس كانوا عندي
قاليه واش الحساب هو هداك
قلت ليه اه
مفهمتش واش كان كيتسناني نقوليه لا الفلوس ناقصين ولا شنو
وسنضرب الحبس والتكرفيس اشمن قيمة غادي تبقى عند الفلوس لا ناقصة منهم دولار ولا جوج ولا الثانية
عطاني ورقة د الخروج وفيها التاريخ ديال واحد وعشرين يوليوز
ولكن انا فراسي التاريخ كان واحد وثلاثين يوليوز
ما كنتش كنعرف الليل والنهار ولكن كنت كنحسب ليام فراسي
وكل يوم كندير علامة باش نعرف شحال واصل
وما عرفتش فين ضاعت هاد عشر ايام من حياتي باش تخلط عليا الليل مع النهار ولا
مرضت ولا غيبت ولا شنو جرى
دارو ليه العصابة على عيني وحطو لي شي لعيبة على ودني وخشاونيطا
كانوا كيدويو ولكن باش ما نسمعهمش طلقو دويسكات ديال عبد الحليم
وهذا موقف لي حنا بجوج فيه رابحين
انا اصلا ما باغيش نسمعهم
وزيد عليها من الفوق كيعجبني نتموسك لعبد الحليم
دابا نتا عند بالك فهاد الوقيتة بلي غادين بيك باش يصيفطوك فحالك لموريطانيا
اه كنت فرحان وخايف في نفس الوقت
شداني البولة وما بغيتش نقول ليهم يحبسوا باش نبلبلها
غير باش ميبدلوش رايهم ويصدقو مرجعيا للحبس
ولكن هاد الأفكار كاملة قطعة لي الصوت ديال المقص فاش وصلنا للمطار
تا شي واحد فيهم كيشق حوايجي حتى مبقاتش فوق داتي حتى شرويطة
رجعت كيف نهار ولداتني مي النهار لول
فهاد اللحظة بالضبط
عرفت بلي هاد خوتنا مغادينش بها لموريطانيا
يعلم الله في نهار تيوزع ونعاود
الحاصول خداتني الطيارة ديال
لبسوني ليكوش حيتاش التراجي كيكون طويل
حتى الا بغيتي تقضي حاجتك غادي تقضيها فبلاصتك
ضربت الحساب د الرحلة فراسي شي خمسة السوايع ولا ستة
من الأردن لبيكراما
لي فيها وحدة من اكبر القواعد العسكرية دميريكان فأفغانستان
التوقيت ديال الريح اللي غيقدر الانسان يتأكد منو دابا في الانترنيت
انا كنقولك غير حسابي لي ضربت فراسي والوقت باش حسيت
نقدر نكون غالط فيه هادي حاجة مفروغ منها
نفسيا كانت حالتي خايبة
ما قدرتش كاع نبول في الطيارة واخا مزير
كنت قريب نموت غير من التسمم بداك العالم
تا واحد ما ضربني فالطيارة بالعكس
كان واحد السيد كيقيس فيا وكيعطيني نشرب الما
هادشي زاد كمل عليه حيت انا
مزير ديال بصح
بديت كنحس بالطيارة كتهبط
خرجوني وطلعوني في
ومليكوبتير للطونوبيل هادشي كاملو وانا مكنشوف والو
فاش طلعت فطونوبيل سمعت لغة اخرى غير العربية والنجليزية
قلت مع راسي واقيلا راني فشي قاعدة دميريكان فالفلبين
مكانش فخباري ديك الساعة بلي افغانستان تحتلات ولاو فيها قواعد عسكرية دميريكان
داوني قالو لي برك على ركابيك
كيبغيو يدلوا بناضم
ولكن بالنسبة لي انا هاد البركة كانت ارحم حاجة فهادشي كاملو
خلاتني نطلق ديك البولة مشرولة حتى حسيت براسي بحالا خرجت من الحبس
حسنو ليه الشعر وداوني باش ندوز من التحقيق لول
عيني مغمضين وكيسولو فيا
فين هو اسامة بن لادن
فين هو ايمن الظواهري
فين هو المولى عمر؟
انا طاح لي العجب
مال هادو كيسولوني هاد الأسئلة
اللي جابوني ما قالوش ليهم منين جابوني
محققين صحاب ليهم را جابوني عا من شي معركة افغانستان ولا فمانعرف
قلت ليهم اودي راني معارف والو فهادشي
مضربونيش ولكن كانوا كيهرسو حدايا الكراسى ويخبطو الطوابل باش يضهشروني
من بعد داوني لواحد ما فيها فين تقدر تقضي حاجتك
كنت كنبول فهاد القنت ونمشي نبول في القنت لاخر
فاش كانت زيارة كنبنبلها فشي جهة اخرى
هادشي كاملو غير باش منديرش شي بحر ديال البول
ولات عندي كلها مطلية بالبول
داوني عاوتاني للتحقيق
وكانت واحد الشابة ميريكانية هي لي كترجم
قالوا لي واش باغي تمشي
وانا ماعارفش شنو المعنى ديال هاد
كنعرف كلمة في الألمانية قريبة ليها هي
والمعنى ديالها هو الحمام
قلت مع راسي سبحان الله هاد الناس شحال ضريفين
غادي يصيفطونا فين نتحمحم وكدا
وانا نقوليهم هوما يديوني لواحد البرميل كبير
وهاد البرميل هو الطواليط
عامر تا لنص بالخرا والبول د المساجد
مع راسي واش هدا هو الحمام
شداني كاع نقوليهم اه
بدا تيحقق معايا واحد من
قاليه شنو هوما اللغات لي كتعرف ؟
قلت ليه الالمانية
قاليه نتا كداب شنو علاقتك بالألمان
راه قلت لك تنهضر بالألمانية
مشاو جابو واحد منهم اصلو الماني
بدا كيهضر معايا بالألمانية وهو يقوليهم
هذا راه كيدوي لالمانيا حسن مني انا
هاد خينا قاليه واحد الجملة بالألمانية المعنى ديالها
الحقيقة هي لي غادا توصلك للحرية
باش سمعتها منو قلبي تقبط عليا
حيت ديجا تفرجت لي دارو على الحرب العالمية الثانية
وفي الباب ديال المعسكرات ديال فين تيحرقوه الناس
كانت مكتوبة الخدمة هي اللي غادا توصلك للحرية
هو حيت غير الخدمة وحط بلاصتها الحقيقة
ولكن صراحة كان هاد لالماني هو لي مزيان فيهم
جاني ما كدب عليا ما والو
قاليها راك مغاديش تخرج
راه اي واحد كان اتهموه صافي را ما بقاش غادي يخرج مازال
شحال هي المدة اللي بقيتي فهاد القاعدة العسكرية فأفغانستان
دخلت ليها نهار واحد وعشرين يوليوز وبقيت فيها حتال
ربعة غشت من نفس العام الفين وجوج
ماشي بزاف فخمسة غشت داوك
ولكن الطيارة قلعت نهار ربعة غشت
ودامت الرحلة لمدة ديال ثلاثين ساعة ولا اكثر
مرحلات من هاد النوع شفناهم فأفلام مسلسلات وديما كتكون شي حاجة صعيبة لأي واحد كيشوفها
ولكن ما عمر شي واحد فينا عاشو
نتا عشتي هاد التجربة
قولينا شنو كان الاحساس ديالك ونتا فالطيارة
شغادي نقول ليك
ماشي كلشي تقدر تعبر عليه بالكلام
الالم اللي كنت كنحس به فديك الرحلة ما غنقدرش نعبر عليه بالكلام
عندك شي سوريالي
اصلا المراد ديالهم من بحال هاد الرحلة هو يهرسو بنادم بعدا
اي حاجة بغيتيها ممنوعة
ربطونا مع بعضياتنا اذ مع اد لي حداك
والرجال مع الرجل لي حداك
كنا تقريبا شي خمسة وتلاتين واحد مربوطين مع بعضياتنا
فاش كان كيتألم شي واحد وكيطيح كنطيحو كاملين
السنسلة كانت كتاكلنا وكنتحركو مع اي واحد دار شي حركة
بحال وقيس وحدة يهبطو كاملين للضس
والمشكلة الى مشيتي حتى تحركتي كتضرب
انا كليت العصا شحال من مرة بسبب واحد الأفغاني كان حدايا
كان معدب بزاف من قوة الالم ما قدرش يرصف بلاصتو
وملي كنتحرك معاه كيضربوني حتى انا
ولكن هادشي كامل كانوا مخطيين ليه
راه قبل ما يرميونا في الطيارة
بركونا ودارو لينا الكمامة على النيف والفم
صعبة على العين وكاسك على الودن
فليدين دارو لينا ليقات مفيهاش بلاصة الصبعان
على خشيتك في تقشيرة
ايدينا مربوطين ولكن ماشي بمينوط
باش نخاف فيها جوج تقابي وكتخشي فيها ايديك
المسافة بين ايديك مكتقدرش تحكم فيها
كتحس بهم بحال الى مبلوكين
الرجلين حتى هما هكاك
وكيربطو الرجلين والكرش واليدين بسنسلة وحدة
نطفيو ليك الحواس كاملين
كيولي بنادم بحال شي حجرة
موراها كيبدا التعذيب النفسي والسبان دالوالدين
ومن بعد دخلونا للطيارة
وغادي نكون مقصر في التعبير الى قلت دخلونا
ولكن راه لاحونا
رمى او ناب صريح العبارة
هزمونا مع بعضياتنا عاد قلعنا
الحاجة اللي محناتني بزاف هي التنفس
تا اصلا عندي فوبيا من البلايص الضيقة
الرحلة كانت طويلة بزاف
بقوة الالم ماعرفتش شحال وقفات الطيارة من مرة
وهاد الجوج ولا تلاتة ولا كتر ما عندي حتى شي فكرة
غادي نحبسو حدنا
اللي غادا تكون هي اللخرة
غادي نبداوها من الوصول ديالنا لقوانتانامو
هذا ما كان اخوتي
الله        هواي
