قبل ما نبدا هاد البارتية بغيت نشير لواحد النقطة متعلقة بهاد
الى دخلت في تفاصيل ديال الفكر الجهة هادي لي كان كيتبناه اسامة بلات نولي بحالو
فهدا ماشي تعاطف معاهم
بالعكس باش الناس تعرف كتر على شنو لي كيوصل الجماعات بحال القاعدة والدواعشة ولي بحالهم
لدوك المصايب الكحلة اللي كيديرو
الشباب اللي كيقدمو معاهم دوك الأفكار
والرواح اللي كتمشي هاكاك بسباب هاد الحماق كلو
الا بعدتي على الصداع والتبرزيق ودفعتي الضو ودرتي الكيط
غادي تكون درتي خير فراسك. مشينا
الفايتة خليناها فاش وصلاتنا الخبار ديال القتيلة دالمولى نور الله
د الوالد كانت فشي شكل
زم فمو منطق بحتى كلمة
بدا داك السيد لي جاب لينا لخبار كيعاود في التفاصيل
قالينا كنت مع المولى نور الله وكنا مسافرين من جلالة ابد لباكستان. فاش وصلنا لنص الطريق تعرضوا لينا شي رجال بكلاش نيكوهات
بداو كيتيرو على الموكب كاملو
مولا نور الله تقتل في البلاصة
وانا كان كيدوز لي القرطاس من فوق راسي
تعكلت وطحت فوق واحد الصخرة كبيرة وبقيت مجبد تما
جامد فبلاصتي ما عندي تا سلاح
تا هربوا دوك الرجال لي هاجمونا وانا نوض كنعاون الناس لي مزالين في الحياة
واكتشفنا من بعد بلي هاد القتالة هوما خوت داك القطاطعي وفاميلتو
اللي كان عند مول المولى نور الله العام الفايت
هنا تفكرت بزاف دالمرات اللي كنت كنسمع فيها الوالد وناس اخرين
كيقولو لمولى نور الله يرد البال ويدير الحماية لراسو
ولكن ما كانش من الطينة دالرجال اللي كتخاف من الموت
ويمكن كاع كان عارف بلي الله مقدر ليه يسلم الروح بهاد الشكل
حيتاش هدا هو المصير ديال اغلب المحاربين الافغان
القتيلة هنا كتيرة وتقدر تكون بعض المرات على اتفه الأسباب
الوالد بقا مريح مصدوم لدرجة انه ما دواش
سمعت ما يكفي من الهضرة باش نعرف الهموم اللي شاغلاه
المولى نور الله هو لي كان حامينا فبلاد لي كتزاد فيها الفوضى كل نهار
وفي الغياب ديال شخصية قوية بحالو ولا ممكن يطرا لينا اي حاجة هنا
الرجال ديال الوالد بقا فيهم الحال وتجمعوا ساكتين حداك كيتسناو يقول شي حاجة
ولكن هادي اول مرة مكيلقى فيها تا حاجة يعبر بيها
سارح بعينيه في المضة وكاع ممسوق لشنو ضار بيه
من مور سويعات قلال وصلات خبار من عند رجال الأمن لي في الطريق د الجبل
قالو للوالد بلي طونوبيل فيها تلاتة د الرجال لابسين حوايج ديال طالبان
شنو نديرو معاهم
الوالد ما ترددش وقال ليهم خليوهم يدوزو
رحبو بهم وجيبوهم لي
باش وصل ودخل الممتل ديال طالبان في الموضوع
قال الوالد را صيفطنا ليك لمولا عمر
قالينا نبلغوك بلي راه سمع بالموت ديال المولى نور الله
بل مولا عمر دابا راه كيرحب بك
وبغاك تعرف بلي نتا والحاشية ديالك كاملة
تحت الحية معايا ديال طالبان
وهادي دعوة من عندو ليك باش تجي تزورو فأي وقيتة فالدار ديالو فكابول
تبسم الوالد تبسيمة ديال شي واحد نجا من الخاطر
شرب اتاي مع هاد الرجال وتناقش معاهم شوية فالحوال د البلاد
من بعد مشاو فحالهم وغاديين بالهضرة د الوالد يوصلوها معاهم
قاليهم بلغو لمولا عمر بلي راني فرحان بزاف
كنشكرو على الترحيب وراه غادي نجي نزوروه قريبا
ولكن خصني بعدا نرتب شي امور الفاميلتي
لي ما بقى ليها والو تجي من السودان
مشاو دوك الرجال ديال طالبان
تحول المزاج ديال الوالد من الكعية للفرحة
بقوة من شارح صحاب لي غادي يدور يعنق الناس كاملين له في الجبل
ولكن اكتافها غير بالهضرة وقالي
هادي راه رسالة من الله ا عمر
هاد الترحيب ديال مولاي عمر
وجواب على كاع المشاكل لي طارين فهاد الأوقات الصعيبة
الوالد معمرو تلاقى بالمولى عمر
واخا متبع مزيان الخبار ديالو وفين واصلين
قاليه قريب تشوف ا عمر
طالبة ناضت ولي حاكمة البلاد كاملة في ليامات الماجين
ومزيان لينا هاد الترحيب والدعوة ديال الزعيم ديالهم
الوالد من مراد النار بانت فيه بلي ولى مرتاح
مبقاش كيرفع صوتو على شي حد واخا يكاريه
ولا مكالمي هو عارف بلي يقدر يجيب فاميلتو
ونعس على جنب الراحة حيتاش ما غاديش يتعرض لشي هجوم من عند طالبان
عطى لواليد الأوامر ديالو بلي غادي نرجعو لجلالة هبط
حيت كاين بزاف ما يدار باش نجيبو فاميلتنا من السودان
هاد الرحلة درجوها لجلالة ابد كانت مطبوعة بواحد الجود الحزن
تفكرنا لمولى نور الله
وتحصرنا حيتاش مغاديش نشوفو وجهو المبشور مرة اخرى
عمرنا جينا لجلال ابد او مرحبش بنا
كان عزيز عند الناس لي كيعرفوه
وكان ديما مونسنا واقف معانا
بقا فينا الحال الموت ديالو
ولكن عرفنا دابا بلي را في الجنة كيحتافل
الوالد بدا كيعاودليه على الرسالة ديالو فهاد الحياة
قاليه انا عارفك ا عمر غالبا كتساءل على شنو السباب لي خلاني ندير هادشي لي كندير
باش تكبر غادي تفهم
ولكن خصك دابا تبقى عاقل على حاجة وحدة
هي ان الله حطني فهاد الأرض لسباب واحد
واللي هو الجهاد باش تحقق العدالة للمسلمين
خنزر بعينيه وقال لي
المسلمين في العالم كيعاملوهم لاخرين بطريقة خايبة
والمهمة ديالي هي نفرض على الدوا لاخرين
يحتارمو الإسلام وياخدوه بجدية
السكات ديالي يمكن نفسرو للوالد بلي راني مهتم وموافق على هادشي
هو انطالق فواحد الخطبة على الشر د ميريكان
قاليه شفتي الرئيس دميريكان ا ولدي
تيسحاب ليه راسو هو الملك د العالم
والحكومة والشعب دميريكان كيتبعو الرئيس ديالهم في الغزو ديالو للبلدان المسلمة
واخا يكون العالم كلو ضد هادشي
شنو دخلهم في الغزو ديال العراق والكويت
هادي مشكلة في الشرق الأوسط وحنا اللي مفروض نلقاو ليها الحل
را كنا باغين النفط بطبيعة الحال داكشي علاش داخلين لهنا
ولكن الهدف ديالهم لاخر هو يستعبدوا المسلمين
تيكرهو المسلمين وكيحبو اليهود
ميريكان واسرائيل هوما فالحقيقة بلاد وحدة ماشي جوج
هنا تفكرت بلي الرجال ديال باه مورا ضهرو كيقولو بلي
كيتجاهل الخطر ديال اسرائيل
المقاتلين كيكرهو اسرائيل كتر من ميريكان
مكرهوش يهجمو عليها ومعارفينش السباب علاش متعطاتش ليهم اوامر باش ينفدو
ولكن تا واحد فيهم ما عندوش الشجاعة الكافية
باش يطرح سؤال بحال هذا في الوجه د با
فليتر ان لساني يتحرك بسرعة ما عقل يقدر يحبسو
قلت ليه وعلاش ابا متهجمش على اسرائيل فعوض مريكان
شاف يوم ما جاوبنيش
وانا نعاود ليه السؤال لي سمعت بزاف دالرجال كيطرحوه
قلت ليه اسرائيل دولة صغيرة قريبة منا
وميريكان دولة كبيرة وبعيدة علينا بزاف
علاش غادي نهاجموها
سكت الوالد واحد الشوية وهو يبدا كيشرح عليه
قالي حاول ا عمر تخايل بيكالا بجوج دروايض
رويدا مصنوعة من الحديد ورويضة من الخشب
مابغيتي تفرشخ هاد البيكالة واش غادي تأطاكي الرويضة دالخشب ولا هاد الحديدة
قلت ليه ديال الخشب طبعا
وهو يقوليه عندك الحق اولدي
واعقل على هادي
ميريكان واسرائيل بيكالا وحدة بجوج دالروايض
رويضات الحديدية اسرائيل
راه اسرائيل قوى من ميريكان
واش القائد د الجيش كيهاجم الخط الصحيح في المعركة
لا كيركز على نقطة الضعف هي اللولة
غير تحيد الرويضة ديال الخشب الضعيفة
غتطيح الرويضة د الحديد تلقائيا
واللي غادي يقدر يركب بيكالا برويضة وحدة
واحد الطبا ايدو على ركبتي وقالي
نمحيو ميريكان بعدا من الوجود
ومكنعنيش بهادشي عسكري انا
نقدرو نشرشموها من الداخل اقتصاديا
حتى طيح الأسواق ديالها
من بعد مغاديش يبقاو قادرين يزودو اسرائيل بالسلاح
ديك الساعة غادا تبدا كادوب ديك الرويضة دلحديد
انت ما تبقاش بسباب النقص في الاهتمام
وهادشي لي درنا لروسيا
قضينا لهم الدم ديالهم في افغانستان
الرواسا حطو الثروة ديالهم كاملة على الحرب في افغانستان
باش ما نبقاوش قادرين يمولوها هربوا
وملي هربوا رابت المنظومة ديالهم كاملة
المجاهدين لي دافعوا على افغانستان
ركعو وحدة من الدول العظمى
ونقدرو نديرو نفس الحاجة مع ميريكان واسرائيل
ما علينا غير بالصبر
وربما مغاديش نربحوهم وانا في الحياة
ويمكن كاع ما يطراش هادشي في حياتك نتا
ولكن غادي يجي النهار لي غادي يوقع هادشي
وغادي يحكموا المسلمين للعالم
بقيت ساكت حسيت بالوالد مغرق فهاد الأفكار تا الودنين
كنت باغي غير يكون بحال البوات لاخرين
يديها فخدمتو ويتهلا فاميلتو
مقدرتش نصارحو بالحقيقة
وهي انني ما عمري غادي نفهم علاش المهمة ديالو في التغيير د العالم
سنفضل عندو من الواجب ديالو كزوج ورب اسرة
حيت غير كنشوفو عقلي غايب
بانت عليا بلي راني متحملتش لهاد الافكار ديالو
ديك الساعة شاف فيا بواحد الخيبة د العمل
حيتاش كان موالف على المحاربين اللي كيتحمسو لكل كلمة كتخرج من فمو
هادشي ملقاهش عندي عليها كملنا الطريق المحجرة بسكات بارد
رجع با الجلال مشاريع كبيرة
من مور ما بارك لمولى عمر الوجود ديالو فأفغانستان
ولا الوالد باغي يصيفط على كاع الجنود لي كانوا مع افغانستان باش يجيو
منهم اللي كانوا في السودان
وغادي يجيو فالطيارة اللي غادا تكون فيها مي وخوتي
الحكومات ديال المنطقة كيفما قلت ليكم من قبل
مكانوش مرحبين بالإقامة دالوالد فالأراضي ديالها
ولكن الناس العاديين في البلدان الإسلامية
وكيحبوه وكيعتبروه بطل كبير
وصلاتهم الخبار بلي اسامة بن لادن
داير معسكرات تدريب جديدة المحاربين مسلمين
هما يبداو الناس كيجيو من بلدان مختلفة باش ينضمو للجهاد
وقيتة قليلة ولا عند با رجال كتار مامنين بالأفكار ديالو
ومستعدين باش يموتوا على ود هاد القضية
كنت قريب من الوالدة
وتلاقيت معاها بزاف ديال الجنود فاش وصلوا
اكتشفت بلي الجنود الناضجين لي حاربوا مع با ضد الرواسا
الأغلبية فيهم ناس طيبين
خلاو احلامهم الشخصية موراهم
وجاو باش يحررو بلاد اسلامي من القبضات قوة عالمية كبيرة
لاحظت فاش تجمعوا مع بعضياتهم بلي مبقاش عندهم داك الحماس د المقاتلة على ما كيبان
على العكس ديال الجنود الصغار لي مازالين جداد
الحماس ديالهم باش يقتلوا ولا يتقتلوا كان طالع بزاف
كتحتار فالطبايع ديالو ايلا قربتي منهم وعرفتيهم
بدا كيبان لي بلي بزاف منهم هاربين من مشاكل خلاوها في بلاداتهم
كاين اللي جا لأفغانستان باش يتفادى العقاب على جرائم خايبة دارها
واحد خينا من هاد الجنود الصغار على سبيل المتال
كان كيتباها بلي دبح خوه حيتاش نعس مع شي بنت خارج اطار الزواج
كاين منهم لي عاشو فقر خايب
ما كلاوش اللحم فحياتهم من غير مرات محسوبة على ريوس الصباع
والأغلبية فيهم معندوش القدرة على الزواج
وحيتاش المجتمعات الشرقية كتسوق للزواج في الصغر وكثرة الولاد
فيمكن دوك الشباب حسوا براسهم فشلو وما حققوش داكشي لي كيجي بلا عز فتقافة ام
بنادم ولى تيشوف راسو عايش الجحيم فوق الارض
فلقات الرسالة د الجهة الطريقة عليهم بكل سهولة
يموت خيار ليوم واسهل طريقة للنعيم دالجنة
تاسفت الحال هاد الدراري
كنت عارفهم كيعتاقدو بلي الموت هي المكافأة العضيمة
ولكن انا ما عمري كانت عندي هاد الرغبة في الموت بهاد الشكل
درتي اي حاجة نقدر عليها باش نبقى في الحياة
وخا الظروف د المعيشة لا علاقة
ولكن كنت باغي نعيش حياتي اللي نعم عليا بها الله فوق هاد الأرض
واحد النهار كنت مريح فواحد الحافة دالجبل فتورابورا
نتأمل فحالتي والمورال عندي اطايح
هو يجي باه طلع لي المورال فاش قال لي بلي مي وخوتي
غادي يخرجو من السودان غدا
جمعت الوقفة بالفرحة وانا عارف بلي ما بقى لي والو ونشوف الوجه د مي
قاليه با بلي هو غادي يبقى هنا فطورابورا
فاميلا فاش غادي يوصلو غادي يديوهم للقصر في جلال ابد
وانا غادي نمشي الغد ليه نبقى معاهم شي يامات
بينما قادينا الأمور انا والرجال دبا باش نجيبو الفاميلة كاملة لتورابورا
هدا هو البلان ديال الوالدة
صافي وهل باش يجيب عيالات وولادو يعيشو في الجبل
خطار لي فاش فكرت بلي
مي غادا تقلب حياتها كاملة
ولكن بقيت متحمس باش نشوفها حيتاش ربع شهور هادي وانا بعيد عليها
كنت باغي نطلق شي غوتة هاد الفرحة وسط هاد الجبل
ولكن حبست راسي حيتاش با ما غاديش يبغيني ننفعل بهاد الشكل
باش دازت يومين جات الوقيتة باش نمشي للقصر
دخلت لقيت مي عنقتها وبصتها
خوتي بقاو كيضحكو على اللباس ديالي حيتاش كنت لابس بحال البيشتون
سولاتني مي فين حنا
تليها فأفغانستان وهاد المدينة سميتها جلال اباطا
ما بعيداش بزاف على الحدود الباكستانية
مي مكانتش راشقة ليها فهاد القصر حيتاش عامر بقوة العيالات والدراري لي مكتعرفهومش
قالت لي شنو واش غادي نبقاو هنا ولا كيفاش
قلت ليها غادي تمشيو معايا كاملين لترابورا راه با كيتسناكم تما
الغد ليه رجعت انا والرجال د الوالد بطوموبيلات باش نهزو الفاميلا كاملة
شدينا الطريق لتورابورا ومي جامعة ايديها ومخلوعة
طريق ضيقة ملوية وشبعانة حفاري
فينما كيدوز منها شي حد لأول مرة كيخاف تعواج الطونوبيل للجنب ويتكركب طايح من الفوق
قلت للوالدة را غادا تولفي على هادشي
شتي واحد من هاد الجبال لي كتشوفي راه دالمولى نور الله للواليد
السيد اللي عاد تقتل مؤخرا فشي صداعات مع شي ناس
فاش فتنا الباراج لي حارصينو الرجال د الوالد بسلاحات تقيلة
قلت للوالدة حدنا هنا بالطونوبيلات
خصنا نكملو داكشي لي بقا من الطريق على رجلينا
مشينا حتى لعند الوالد وعيالات با رادين البال مع ولادهم
لي زلق شي واحد ويطيح من فوق داك الجبل
مرحبا بالوالد بالفاميلا كاملة وديت خوتي نوريهم واحد الكلب كان عطاه ليه لمولى نور الله
تعرف بلي مي غادا تصدم من الخربات لي وجدهم باها على ود السكنى
وماغادا تقدر تقوليه والو ولا تعترض على هاد الحالة لي وصلنا ليها
غادا تعيش فجوج د البيوت ضيقين مع تمنية د الولاد فوق جبل خطير
بلا ضو بلا ما وشي فراش ماشي تال تما
وحتى الماكلة اللي ولينا كناكلو محدودة
كاين غير البيض وبطاطا والروز
قليل فاش كتكون شي حاجة مبدلة ولا كناكلو اللحم
في اليامات اللولة اللي وصلات الفاميلة
كانت امي وعيالات با كيجيبو الما من واحد للواد لتحت
ولكن صعيب توفر الما بهاد الطريقة لهاد العدد الكبير د الناس
تا المورشي سيمانات عاد وصى الواليد واحد السيد يبقى يجيب لينا الما بواحد الطونوبيل
وحيت لعيالات مخصهومش يتعاملو مع الرجال ماشي من فاميلتنا
فكان مو الما كيخشي التيو فواحد التقبة فالحيط ديالنا
وكتبقا مي وخواتاتي مطايفين باش يعمرو البادس ولماعن بلاما تجرت للدنيا بالما
تقلبات الحياة صفاها على على
ما كان عند مي ما دير من غير التعايش مع الوضعية
مي دارت داكشي لي خصو يدار
حيت عارفة بلي با ما مسموحش ليه يدخل لبزاف د البلادات
وهاد الساعة البلاصة لي يقدر يعيش فيها هي هنا فهاد الجبل
من نهار جات الفاميلة وبا مرون ما كيساليش
دخلنا واحد النهار عند مي انا وخوتي
قلت لها را مكنشوفوش با بالمرة
واش تقدري دوي معاها وتقولي ليه را حنا محتاجين يديها فينا شي شوية
بقينا فمي وعطاتنا الكلمة بلي غادا دوي معاها
فاش كانت دور على الخربة د مي قالت لبا
راه ولادك ولاو رجال دابا وراه محتاجين ليك
حاول دوز معاهم شي شوية هاد الوقت
ناض با عيط لينا وريحنا فحلقة دايرين بيه
خديت الكلمة وقلت لبا راه
كنحسو بحال ايلا مكديهاش فينا
انت الوالد ديالنا وهاكا كدوز وقتك كامل ومع رجالك
بقى كيدك في اتاي وكيشوف فولادو
وهو يقول لينا راه ماشي مكنبغيش ندوز معاكم الوقت
الفرحات عليا نبقى معاكم النهار كامل وقاع
ولكن راكم عارفين الحالة فين واصلة ليها حياتنا هاد الساعة
وعارفين شحال ديال الوقت كاندمر
را خصكم تحمدوا الله على دوك لوقات القليلة اللي كنتشاوفو فيها
شي جدكم شفتو فحياتي كاملة خمسة د المرات
وهاد الملاقيات كانوا غير وقيتة قليلة
من غير مرة وحدة وهادي كانوا فيها بزاف ديال ولادو حاضرين
ومن موراها توفى
احمدوا الله وشكروه حيت على الأقل كنشوفوا بعضياتنا مرة مرة
خصكم تعرفو بلي راني هاز معايا الهم دالعالم فهاد الراس
ومايمكنليش نكون داك الأب المثالي اللي كيدوز كل دقيقة من النهار والليل مع ولادو
ولكن را غادي نحاول
ولي ندوز معاكم وقت كتر لا تيسرات لي الظروف
هاد الكلمة لي عطانا الوالد ماوفاش بها
الحياة مور هاد الاجتماع بقات كيفما كانت
الوالد مبرزط مع الروينة دالعالم
ولادو مقدمين معاه في الحافة د هاد الحياة الجهادية
باش فقد الوالد الحق في الاقامة في السودان كعى ولى باغي ينتاقم
ومن مور مكان الجهاد هو جزء من حياتو
ولا دابا هو حياتو كاملة
ملي بارك لمولى عمر الوجود ديال الوالد في افغانستان
زعمو بدا كيدير دعوات للمقاتلين باش يلتحقو بيه
ولاو كيدفقو على افغانستان بحال النحل
دار الوالد بزاف ديال المعسكرات فهاد البلاد
يعني اللي جداد وكاين اللي كانوا معسكرات تابعين للرواسة وهجروهم
كلما زدت كبرت شوية كنعرف كتر على شنو كيدير الوالد
بديت كنسمع لأول مرة روايات خايبة على الكرة د الميريكانيين الإسلام
لدرجة انهم كانوا كيصيفطو لجيوش ديالهم
لبزاف د القناة في العالم باش يقتلو ناس ابرياء
وباقي كنعقل على واحد الخريطة شفتها
فيها كاع البلدان لي سمحو لميريكان باش يديرو قواعد عسكرية فيها
شفت فبا كيخطب على الجنود ديالو وقال ليهم
ميريكان هي الدولة الوحيدة اللي عندها جيش قادر يتحرك في العالم ويسيطر عليه
هاهوما حطو رجليهم فأغلب الدول في العالم
شنو الهدف ديالهم
راه باين هو يدمرو المجتمعات الإسلامية
صراحة مكنتش عارف شنو طاري فالعالم خارجة هاد القنت لي عايش فيه
وكان سهل على بحال هاد الخطابات تركب فيا الخلعة من الخطر لي كنواجهو كمسلم
بزاف ديال الزعماء الجهاديين دارو محاضرات للشباب
كيقولو ليهم بلي ميريكان هما لي فرضو في الأساس الدولة دإسرائيل على فلسطين
وسمعنا ان كل قرطاسة كيطلقوها الاسرائيليين على الفلسطينيين
هي كادو عاطيها لهم ميريكان
جنود ضبا كانوا واجدين ذهنيا باش يقبلوا هاد الكلام
باش تديو لهم الراس وعمروه بفكرة وحدة
هي ان المسلمين خصهم يتصرفوا قبل ما يتعرضوا للهجوم
انا كنت كنخرج من هاد الاجتماعات مقتانعة بلي المسلمين د العالم كاملين فخطر
وبلي راه غير مسألة دوقت قبل مانضطرو نتقاتلو الى بغينا نبقاو في الحياة
بديت كنفهم علاش با كان كيدرب فاميلتو وينعسو فالحفاريت الصحرا
مزيان نكونو واجدين ليها حيت شي نهار نقدرو نلقاو راسنا فيها
وليت انا وخوتي من الرؤية د الوالد للعالم
من مور ما وصلات مي وخوتي لأفغانستان
عطا با الأوامر ديالو باش ندربو على السلاح
فهي تلاقينا صيدنا من قبل
وتعطاونا كلاشنيكوفات من مور محاولة الاغتيال لي كانت في السودان
ولكن با قال لينا هاد المرة جات الوقيتة ديال التدريب ديال بصح
اختار لينا عصاكرية ملي عندهم الخبرة باش يعلمونا اي حاجة كتعلق بالكلاش
قالو لينا بلي السلاح خصو ديما يكون معانا
واخا نكونو غير في الدار مريحين
فديك الوقيتة هانيا تقترح علينا الوالد انا وخوتي
باش نزورو معسكر ديال التدريب تابع للقاعدة
والاقتراحات ديال الوالد اوامر ما كتناقش
مشينا معاه واكتشفنا بلي السكنى ديالو مكرف ملي كنا كنعيشو فيها
العصاكرة لي كيدربو تما شداد كاين فيهم الرجال كبار في العمر
ولكن الأغلبية شبان وكلهم دايرين اللحية
اللباس ما موحدش كلا وشنو ضارب
كاين لي ضارب اللبسة ديال طالبان
كاين اللي ضارب الحطة ديال
وكاين كاع لي لابس حوايج ديال العسكر د ميريكان ولا الرواسا
الرواسا خلاو موراهم بزاف دلعيبات فاش خرجوا من البلاد
ما كلا اصلاحات وحتى الحوايج
غير هو معرفتش منين دبرو شي وحدين على اللبسة د العسكر د ميريكان
قبل ما يبداو التداريب حلفوا العساكرية باليمين د الولاء للوالد
تمارين الروتينية لي كيديرو قاسية
كيبداو النهار ديالهم بالفياق بكري لصلاة الفجر
من بعد كيحطو ليهم فطور مقشف فيه بيضة مسلوقة
شي شوية هاد الخبز وكويس تاع اتاي
موراها كيبقاو غيترينيو حتى للوحدة مورا الدار
والتمارين الغرض منا وغيطلعو ليهم اللياقة البدنية
بحال الجري فأرض مقادا
ولا نزول بالخف الهبطة د الجبل
كانوا كيتعلموا حتى كيفاش يجريو في الجنب ديال الطوموبيلات ويقتلوا اللي راكبين فيها
ينقزو من فوق الكرياج ويتشقلبو
ويهربوا في حالة ما فشلت المهمة
دربوهم حتى على كيفاش ياخدو الاسرى وشنو يديرو معاهم
واللي بان فيه شي شوية ديال الدكا مقارنة بصحابو
يعلموه التقنيات ديال التحقيق الخاصة
من مور الفترة ديال الصباح كيتفرقو العساكرية باش ياخدو راحة فيها ساعتين
من بعد كيرجعو يبقاو يترينيو حتى للستة د العشية
كياكلوه وكتجي الوقت المحاضرات على اهمية الجهاد
والمحور الاساسي ديالها هو كلام فيه هجوم على ميريكان
باش كتسارا المحاضرة كيوليو العساكر يا ليبر
يدويو مع بعضياتهم يقراو القرآن
ولا يلعبو شي ماتش دلكورة فحالة ما باقي فيهم شوية ديال الجهد
النظافة كانت شي حاجة ثانوية هنا
تا واحد من العصاكرة ياما شفتو بدل حوايجو
كيدربو وكينعسو بنفس الحوايج
الرفش شحال يقدرو يهبطو لشي واد ويغسلو حوايجهم فوق لحمهم. كيحيدوهمش
بزاف منهم لي رقيق ديالهم باينين
التدريب على السلاح كان هو الجزء المهم من
السلاحات كانوا كتار في المعسكر
كانوا حتى الصوارخ ديال
لي كانو عطاوهم مراكنة المجاهدين الأفغان في الحرب الرواسا
القنابل تاهوما كيتعلمو كيفاش يزرعوهم
واللي صدمني ان حتى الدبابات كاينين وكيتعلمو كيفاش يسوقوهم
هاد الجو ديال المعسكر دغيا طلع ليه فالراس ورجعت بوحدي لتورابورا
الوليد كان مشغول ماسولنيش علاش ولا كيفاش
عندي بزاف ديال الروايات على عصاك رياض الوالد
واخا كنبغي نتفكر التواريخ الدقيقة لي شفت فيها شي احداث مكنعقلش
كانت الفوضى كثيرة في حياتنا لدرجة ان تاحد فينا
كانت عندو شي مذكرة كيوتق فيها لي جاري
بقيت كنعقل على واحد الباكستاني جا باش يدخل معاهم للجهاد
وكنواصلو واحد الدرجة من التدين اللي ما كان كيدير والو
من غير الماكلة والقراية د القرآن بصوت عالي
واحد النهار فاق بقا كيعنق في المعسكر كامل
ما بغا ينعس حتى يتعانق مع كل واحد كاين هانا
العساكرية مفهموش شنو طاري للباكستاني
فواحد الليلة جا واحد خينا هارب من البيت لي ناعس فيها الباكستاني
بدا كيغوت وكيقول بلي الباكستاني مضروب
مشاو الرجال لقاو العنق ديال خونا متقوب بقرطاسة
هادشي اللي خلاه يموت في البلاصة
داك خينا اللي جا كيغوت قاليهم را خير كان كيلعب بالسلاح والطلقات قرطاسة من سلاحو وجات فالباكستاني
ولكن الحقيقة ديال شنو جرا فديك الليلة تا واحد ما عارفها
واللي طرا ان طالبان جرو هاد خيانة
وعدموها حيتاش شكوا بلي القتيلة ماكانتش غير بالصدفة
فاش كدخل الشتوى كيصعاب النعاس بقوة البرد
كيوليو العساكر يا ناعسين شي جنب شي
وبعض المرات كاع كيخشيو رجليهم فرجلين بعضياتهم
باش يولدو شي شوية د الحرارة
وهذا ما كيعنيش بلي هاد الرجال فيهم النسمة ديال الملونات
غير هو كيضطرو يديرو اي حاجة باش ميتجمدوش بالبرد
واحد المرة تجرح واحد من العصاكرية ونعسو حداه صحابو باش يدفيوه
وينوض واحد من صحاب التمرجيل والطاليعة بالليل
خدا واحد الكولا مجهدة وهو يلصق ليهم ايديهم ورجليهم مع بعضياتهم
هما غارقين في النعاس
واش فاقو في الصباح لقاو راسهم مشكرفين ومخامجين مع بعضياتهم
واللي تفاجأت لها انهم ما دارو والو مع داك اللي ريتهم
ضربو ما تعداو عليه
غير هو ما تقبلو ذاك الضحك ديالو حتى دازو شهور
حدها هنا سيمانة الماجية نزيدو
هذا ما كان اخوتي
تهلاو           سبحان
