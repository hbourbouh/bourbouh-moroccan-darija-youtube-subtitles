العقل صارح. فوسط بير مظلم بلا قاعدة
مقبور حي صلاش ميت على حساب الريف اللي واخد اللي واقع الخلاص اللي
الساعة على الحياة تارك الحيوط بالدماغ فارغ
عاوتاني تعياو ما ترمش النم لا داز الوقت الهم عليك نازل النهار ما طالع
الشكوى تا حد ما سامع
الى حيدنا من الحساب الريوسة لي وجدوا الانقلاب
وعرف الهدف من هاد الروينة كاملة
كيبقى لينا بنادم لي كيسورفيه مع الموجة لي ضربات القصر ديال الصخيرات
فينما داتك راك غادي مع
بينما لقيتي كيف تسلك راسك
الصخيرات داك النهار كان بحال شي تران غادي عافط
وبنادم حدا الباب كيتسنى
غير وقتاش يتصوطا
كل واحد فوقاش كتجي نوبتو
اللي طالعين في تاهوما كلاو العصا من عند العسكر
للقوام فرصة باش يردو ليهم الصرف
وينتاقمو من داك التفرعين ديالهم
انا كنت واقف وسط الموتى والجرحى
ماشي واكل العصا كيغوت وشي كيطلب ويزاوك باش يحنو فيه العسكر
ليهم السمع وسط هاد الحريرة لي طارية
كيف غيدير يسمعك وهو ما عندوش الوقت حتى باش يفكر
كتسمع من عندهم غير السبان التهديد والجرا فقاع القنات
ماكينة كطحن كولشي
عفط ليها عبابو على البوطونة وتأكتيفات
فهاد اللحظة خرج واحد خينا من وسط الناس
طالع ليه الدم او قصد عبابو
قاليه شنو كدير ا عبابو
ماشي هادشي لي تافقنا عليه
السيد طلع هو الجنرال المدبوح
واحد من الريوسة لي بلاناو باش يقلبو الطابلة
قال لي عيب يا ابو
هانية جنرال انا ساليت اللولة
الثانية عليك انت
وخاء كانت شاعلة البولة حمرا عند المدبوح
عبابو كان مكالمي وشبعان
مدبوح شعل معاه بابا وقال ليه حبس عليا التفنطيز
قلت ليك حتى قرطاسة ما تخرج من شي سلاح واخا يوقع لي يوقع
وشنو هاد الحمام ديال الدمايات
كاين اللي عبابو
اللي كان كان
دبا فين هو واش تنازل
رد عليه المدبوح ها هو فبلاصة غير هنا
راه بغا يشوفك باش يهضر معاك
والتنازل ديالو ها هو فجيبي
يلاه نمشيو نشوفوه
بابو ضربات ليه الطن فراسو
شك بلي شي قالب تما
قال المدبوح غادي يمشيو معايا رجالي
المدبوح ما بغاش
قاليه لا رجالك غادي يبقاو على برا
عبابو دار فيها
قابل بهاد اللي عطاه الجنرال
ولكن غير زاد خطوات لداخل
دار لعندنا وغمزنا باش نتبعوه
مع الدخلة كيبان لي
بنادم مشتت فوق لرض
لي واكل الدق ومازال عايش كتلقاه هاز شي يد
كيترجا تلقى لي يشد بها ويصوفيها
هاد المنظر جا بلي
الرضى مجازرة لي بدات طيحات بزاف درواح في وقت قليل
تيولي يبان ليك
بلي مكاينش الشك
بنادم فات الحيوان فالتوحش
وهاد الوحشية كاتبة للقوادا ديالها فبحال هادشي اللي جاري
كنا غادين مورا عبابو
لي تا هو غادي مور الجينرال
شوية دار لعندنا المدبوح وقال لينا
قلبو فالقناة كاملين
وطلعو كلشي على برا ما تخليو تا حد لداخل
دار لجهة عبابو وقاليه
بلا شك راه كاين الداخل
في البلاصة رد عليه عبابو وقال ليه
ياك قلتي غادي نلقاه مربوط
شنو هادشي دابا? علاش مادرتيش داكشي اللي قلتي
قاليه المذبوح حتى نتا مدرتيش داكشي لي تافقنا عليه
تقبطيه الورقة بداك التخربيق لي درتي
انا كنت باغي انقلاب ابيض ماشي فيلم ديال الخليع
هنا المذبوح زاد فحالو
عبابو ما تسرطاتش ليه يخوي بيه خونا
ويعطي لجوج ديال الضباط باش يقتلوا الجنرال
بلا ما يفكر
اولى شي واحد منهم
والركوب جوج دقة وحدة على الميترايات
لي خرقات ديال المدبوح بالقرطاسة
في البلاصة وداه
زيد عليه الدكتور بني عيشة
لي بان فهاد اللحظة
ولقى الموت كتسنى فيه
طاح لرض بلا مايبوجي بسباب القرطاس لي جا فيه
باب كان عارف بلي المذبوح خطير
ويقدر يضحي به في اي لحظة
ولكن كان خصو قنطرة كيف يدوز من اهل مومو للصخيرات بلا صداع الراس
والقنطرة لي دار
هي المذبوح في الجهة الاخرى كنلقاو الجنرال
كان باغي شي حد ما كيخاف من تا لعبة
ويقدر يدير اي حاجة باش يوصل لداكشي لي بغا
وهاد الصفات لقاهم فعبابو
وخا عرفو فيه تحراميات
دارو شريك ليه فهاد البلان
الى ما كا يبان
كان كل واحد منهم
باغي يطير لاخر ومن طريقو
وفي الوقت لي بغا الجنرال المدبوح يصفي عبابو
جابها فراسو بلا ما يضرب ليها الحساب
مراد الشي زاد عبابو بحالا تا حاجة ما وقعات
بدينا كنجمعو في الرهائن بالأمر دعبابو
لي كيضراب على الكمامر ديارهم
هنا خارج من الصف دالرائين كولونيل الخياري
هذا عشير عبابو في الفوج
مشى عندو باش يسلم عليه باش يسلت من المسمن د العسكر لي شبعو فبنادم
فاش سلم عليه عنقو
هنا عبابو لصق ليه الفردي فكرشو
وشوتة بقرطاسة وحدة جابتو دودة للرض
هاد القتلة لي دار ليه عندها تفسير واحد
يا ان عبابو ما بقا كيتيق فتا واحد
الناس كاملين واقفين وهازين يديهم قدام الكولونيل
سفراء وزراء برلمانيين
زعماء د الاحزاب نقابيين جنرالات
مخلطين مع الشيافر
والخدامة كلشي متساوي بحال نار الحصاد
القيامة قامت عليهم
الحياة د كل واحد فيهم بين ايدين عبابو
العسكر من اللول كيبان ليك حاقدين على صحاب اللعاقة
اللي بان ليهم لابس شي لعيبة ولا داير فعنقو شي حاجة ساوية الثمن
كيحيدوها ليه جمعو الماقن ديال الدهب بالصناسل الخواتم
كلشي كيتلاح فالكاميوات
اباب مازال كيدور على بنادم
وكيقلب لعل وعسى وطيح عينو على شي واحد عندو معاه شي حساب
وهنا فاش بان ليه الكولونير بولحيمص
كوماندار ديال الجوندارم
قاليه عبابو خرج من الصف
بولحيمص بقى شوية عاد خرج
غادي يكون حس بالقضية حامضة
داكشي علاش تردد
قاليه عبابو هانتا جيتي قدامي هاك اولونيل
شحال وانا كنتسنى هاد النهار
شتي العالم شحال صغير
بولحيمص كان عارف راسو
غيموت ولكن واخا هكاك بدا كيطلب ويرغب
عبابو بانت فيه
بحال الى معجبوش غتمسكين
يمكن كان باغي يبقى واقف بعزو باش يقتلو هو نيت
هنا عطى لواحد العسكري باش يتيري فبولحيمص
وداكشي لي وقع
طاح خونا لرض او زاد عبابو بلاما يتلفت
نقز شي عسكري وقاليه بلي بولحيمص مازال ما ماتش
هو يرجع ليه عبابو
بان لي خونا مزال قابط فالدنيا شي بركة
حط ليه البرودكان على الراس
وقال لواحد العسكري
تيري هنا داك العسكر ماكانش من العرق زين
للصقلي المكحلة مع راسها
وشرتموا ليه  نرجعو لواحد
النقطة اللي ضرورية
بزاف د العصاكريا كان تيسحاب ليهم بلي هاد
العملية مديورة كونتر انقلابيين
تصير تشوف ايش كانوا كيسمعو عبابو كيغوت عاش الملك وقتلو الخونة
هاد اللعيبة كانت كافية باش يدق ليهم البرا بدوز طالعة
تخلي كل واحد فيهم ما يحبس تا يخوي سلاحو فلي يشك فيه
حتى من الطوابل لي كانوا مدكسين بالماكلة
مسلموش من القرطاس
العصاكريا لي الأغلبية ديالهم جايين من بلايص فين معشش الفقر
زيد عليه الضغط د الفاميلة
خلا داك الكبت كامل يتفرقع بحال شي بركان
ويلا كانوا بشي عصاكرة يا فرش خودوك الطوابل دلقصوص
كنلقاو وحدين اخرين لي استغلوا الفرصة باش يعالجوا الجوع
بقيت فواحد البيت جوج دالعساكر هي
طايحين عاميين فواحد القصرية د الكسكسو بالدجاج
واحد الضابط كنعيطولو بيتزان او لقيتو حال التلاجة
قلت ليه بيتزانو واش
كتاكل وسط هاد الروينة ما فراسكش المصيبة لي طاريا
قال لي ياك البارح قلتي العباب او جرح لينا المهمة
قالينا ما فراسو والو القضية بين جنرالات ياك
ايوا خليهم يدبروا شغلهم انا ما سوقيش فداكشي
لا انا ولا نتا بغينا نجيو للقصر د الصخيرات اسي الرايس
كل هاد الفريز والشرب ليك الحليب بارد راه الصهد على برا
بيتزانو مسكين مكانش عارف بلي الحرارة لي كانت كتسنانا من بعد قود من هادشي بزاف
فاش خرجت من القصر لقيت
مسخوط الوالدين ديال لاجودان خرخاش
خدام كيجمع فواحد التيو طويل باش كيسقيو التيران دالكولف
فاش شافني جاي لعندو قالي مول
هاد التيو مزيان خصنا نديوه باش نسقيو الجردة د المدرسة
قلت ليه العام الفايت شفرتي السلوكا ديال الضو من القصر تافاسا
او دابا جات النوبة في القصر د الصخيرات
غير سمع القصر
تخلع ولا حتى
قال لي صراحة ما بقيت فاهم والو
مع الدخلة بان لي الدم في وقلت راه وزين ديال ماطيشة
زدت شوية كيبان لي التران في السكة قلت اصحاب ودايرين اضراب
نتا دابا كتقولي را حنا فقصر
شنو جينا نديرو هنا
خر خاشم مقلوبة عليه القفة
بحال شحال من واحد ما عارف راسو تا فين هو
نمشيو لعبابو فاش تلاقا مع الراس ديال الوحدة د المدرعات
الجنرال الغرباوي في الخرجة د القصار
عبابو بغا يقنع الغرباوي باش يولي فصفو
حيت الا جابوه معاه
غادي يكون كسب واحد خينا عندو ديالو في القوات المسلحة
جنرال الغرباوي ما بغاش
عطاه عبابو بالظهر
منعرف واش بغا يقول للعسكر يتيريو فيه ولا شنو كان باغي يدير
هاد اللحظة لي دار فيها
استغلها الغرباوي وقال لواحد العسكري واقف بينو وبين احبابو
باش يعطيه السلاح ديالو
باش يصفي الكولونيل
العسكري جاتو قلة احترام يلوح السلاح للجنرال
ادار خطوة باش يعطيه ليه من يديه لايدو
هنا دار عبابو
التيران فالعسكري فالركبة
خوا سلاحو في الجنرال الغرباوي لي جا في الدس ميت
الرهائن كل واحد كان تيحاول يكسب التعاطف د العسكر
واحد الممتل مصري بدا كيشرح للعسكر
بلي هذا السفير د مصر
وهادي شادية مغنية
حنا بتلاتة من مصر خوتكم ومسلمين
قال لي واحد العسكري
مكنعرفش بلادكم ما عمري سمعت بهاد السمية
نقز واحد اخر عارف شوية شنو طاري فالعالم
قاليه ماشي نتوما لي ضربناكم بتلاتة لزيرو في الإقصائيات د الألعاب الأولمبية
قاليه المصري حنا لي فركعتونا بتلاتة
مشاكيل قالها لي بالمصرية
هاد القضية صوفاتهم
عطاوهم يشربو ودوزوهم للطليلة
ابابو خرج ربعة د الجنرالات من الصف
جنرال حمو امهارش
حبيبي وبوكرين قاليهم
نقيلة براه نجح
وراه كان مربوح من البدية
المذبوح راه مات بقرطاسة طايشة
قريبة نمشيو للرباط ونديرو مجلس ديال الثورة
شنو بان ليكم
الوحيد اللي دوا
هو الجنرال حمو
قاليه هدا راه لعب الدراري
صرطها عبابو بلا ما يدوز فيه كيف داز فلي قبلو
طلع الجنرالات بربعة فكاطكاط وخلا واحد قابلهم
قال لي تبعني
تبعتو دخلنا عاود للقصر مشى حتى لعند واحد القبطان سميتو بوجمعة
من الناس القراب لمولاي عبد الله
قاليه عبابو نتا عارف فين خباو هاد الخونة الملك وما باغيش تقول
القبطان نفا اقسم بالله ا مول كولونيل ماعارفش شي حاجة
عاود عبابو نفس السؤال
ورد عليه بوجمعة بنفس الجواب
وهاد القضية كتكعي عبابو
بدا كيغوت وهز عليا الفردي
على صدري وقال لي
الرايس قتل هاد الغدار
تكوانسيت حسيت براسي بحال
الى غير كان هلوس
عاود عبابو زاد في الغوات وهو مفيزي عليا
كيتسنى غير نرفض ويتيري فيا بلا رحمة ولا شفقة
شفت فيه الشوفة ديال شي طلاب باغي شي صداقة
وهاد الصدقة هي يتراجع على هاد لي عطاني
ولكن بنادم بحال هدا شنو غتسنى منو
زاد هددني وقال لي
متخلينيش نقتلك حتى انت
عطاني الورقة الصفرا
ولي تقدر تحمارا الى مدرت والو
شداتني الخلا ركبني الخوف من الموت
في العز د الشباب
بورجليه لحمي وانا كنفكر بلي خصني نقتل واحد السيد مدارلي والو
ما عنديش اختيار
الى رفضت غادي يصفيني ويصفي حتى القبطان
ويلا قتلتو غادي تبقى الجريمة عالقة ليه عنقي الأبد الأبدين
وخا مجبور نديرها تحت التهديد تعباب وغادي
تبقى تحسب حاجة ما مزياناش ولا انسانية
الخايب فيا ربح في الزوين
وتيريت قرطاسة صوتها زعزعني
طاح القبطان وطاح معاه كاع داكشي لي كنت كنفتاخر بيه
وسخط العزيز ديالي بالعار
وطاح معاه حتى مستقبلي
تهرس من الداخل
حيت ابيها بو ف رمشة د العين
حولني من راجل شريف
لواحد مطلي بدم المغدور
عبابو بدم بارد
بقا كيفرق في
عاود قالي سمع آ الرايس
نتا من الناس لقلال لي كنتيق فيهم
راه الملك شدوه شي وحدين باغين يضروه
وحنا خصنا نصوفيوه
دي معاك عشرين عسكري وقلبو فكاع القنات اللي يقدر يكون فعومة
التقلاب كان غير شكلي ودغيا
حيت كلشي عارف بداكشي لي تحت راس عبابو
لي تلف ما بقا عارف ما يدير
هما عولت على هاد الروينة لي وقعات
كيتدا على الكلام ديال المدبوح لي قال ليه
انت حاصل غير القصر
وانا غادي نتكفل بالباقي
راه القضية مضمونة
جنرال المدبوح ما ضمن تا وزة
الحاجة لي ضمن هي الموت ديالو
وحنا دفعنا تمن غالي بسباب جنون العظمة ديال هاد الجوج
تلاقى عبابو مع خوه
وتافقو باش عبابو يمشي للرباط ويدي معاه دوك الجنرالات بربعة
وخوه غادي يبقى هنا
باش يكمل العملية
عطاها بابا باش نركبو فالكاميوات
واخيرا بنادم تنفس
الرهائن اللي كانت دايرة بهم السمطة
كلشي كان كيتسنى غير فوقاش
نحيدو من هاد الجو دلكنايز
شدات القافلة الطريق للرباط
جاتني الطريق من الصخيرات للرباط بحال الى طوالت
ربعين كيلومتر مكتقاضاش
هاد المدة كاملة
وانا كنفكر المصير ديالنا
وديالي انا بالضبط
كنت عارف بلي
عبابو فشل وبلي الملك بصحتو ما طرا ليه والو
بديت كنقمر على شنو غادي يوقع لينا
ومن ظهري راني في المغرب
مغاديش يلوحوني لشي تمساح
ولا فشي قفز مع شي صبع
غادي ندوز قدام المحكمة
وغادي نلصقو ليه على حساب القانون الجنائي
الحاجة لي كانت كطحن فيا من لداخل
هي مي مراتي
ولادي بستة لي غادي
الخرقوف قوادها الكحلة
شي خلا عينيه فيضو بالدموع
وساني النائب ديالي بآيات من القرآن
ومثال على المكتوب والقدر
هو براسو لي شاد ضدي باش يفلت بجلدو
وقال بلي انا جبرتو باش يدخل للقصر
ما علينا دخل عبابو للعاصمة الفردي في ايدو والعصابة موراه
قصدنا المقر د القيادة العامة د الجيش
ما كانتش مقاومة بزاف
بالخف ولا تحت يدينا
موراها جهة دور على الإذاعة والتلفزة
اللي كان كيحرسها البوليس والقوات ديال التدخل السريع
وقفو الكاميوات ونزل عبابو من الطونوبيل
غادي وسط عصابتو
وقف ليه فطريقو
الرئيس د الفرقة لي مكلفها تحمي الإذاعة والتلفزة
تبسم وقرض في العبابو
قاليه احتراماتي من كولونيل
را عندي اوامر باش نحمي الإذاعة
وما نخليكش تدخل
سمح ليا ا كولونيل
ولكن را خدمتي عادي
اللون تاع بابو تخطف
وزاد فلك عيا درجة
من مور ما ضرب تلتمية كيلومتر باش يهجم على القصر
وطحن كل واحد جا فطريقو وخا يكون عشيرو
ها هو هاد خونا دار ليه العصا في الرويضة
ومابغاش يخليه يدوز
كن  غير خدايف شوية د الوقت
يتأمل في الوجه دعبابو
كون عرف بلي
هاد خينا اللي قدامو
يقدر يمدغ اللحم د بنادم بحال شي مسكة
قاليه عبابو سرحت الطريق ولا نصفيك
مبغاش الطايف اقسم ليه بالله
دار عبابو لعند القبطان الشلاط
وقاليه تيري فيه
الشلاط وجد سلاحو ولكن
قاليه سمحليا طايف صاحبي
شركت معاه الطعام شحال من مرة
طلب مني لي بغيتي نديرو
ولكن را ما يمكنش نقتل صاحبي
فهم عبابو البلان
جبد الفردي وتيرا فالطايف نشرو
كانت هادي القرطاسة لي عطات البدية ديال روينة خرا هنا
كلشي بداك غيتيري
دزنا للحرب دزناقي موراها شي قنينتي
ولكن جوج د السلاحات لعبو دور كبير باش دخلنا
واحد كان عند عقا
ولاخر كان عند الشلاطة
دخلنا للإذاعة عبابو قال للمسؤولين تما باش يوقفو كاع البرامج
ويديرو الموسيقى العسكرية
شوية بان ليه
واحد الملحن مغربي معروف
عمى ما كيشوفش
داه للاستوديو دلبت
حط ليه الميكرو وقال ليه
اسي عبد السلام
بغيتك تعاود معايا حرفيا داكشي لي غادي نقول ليك
ودير حتى انت شي بركة
وقفات الموسيقى العسكرية
وبدا الملحن البصير في الإعلان
لقد طلعت شمس الجديدة
وتخلصنا من الملكية
مرحبا بالجمهورية السلطة الآن في يد الجيش
ان مجلس الثورة يطلب منكم الحيطة والهدوء
بقا هاد الإعلان كيتعاود هو والموسيقى العسكرية حتى للعشرة دالليل
مشى عبابو وخلا الشلاط هو لي مكلف بالإذاعة
واحد الوقت كيبان لي
عبد الحليم حافظ مع الرهائن
هاز يدو الفوق
قاضي عليه العيا وقاتلاه الخلا
مشيت عند جوج دالعساكر يا اللي حارصينهم وقلت ليهم ما عرفتوش شكون هادا
قالوا لي لا
سولتهم واش نتوما ولاد المدينة؟
قالوا لي لا من العروبية
قلت ليهم ماعليش خلاو هاد السيد راه مريض. وردو معاه البال باش تا حد ما يقيسو
دك مسخوط الوالدين ديال لاجودان خرخاش
تلاقى مع نينو المذيع
وقاليه خرخاص بواحد الفرونسي واكلو العصا
جاوبو معنين او لا
زاد خرخاش كيفرنص عليه
سيسي  وقال العسكر يحضيو معاه مزيان ويديرو بوحدو
المقر ديال الداخلية تا هو طاح بين ايدين العسكر
بلا مقاومة ولا فريعة الراس
رجع باب الإذاعة والتلفزة دار اجتماع
وصيفط الجنرال حبيبي للقصر د الصخيرات
باش يطلق السفراء والناس لي من برا
ويعفي الحكومة من المهام ديالها
ولكن فاش وصل لقى كلشي يتبدل
الملك بخير وعلى خير ما طاري ليه والو
كلشي كان كيبوس ليه في ايديه وكيقراو معاه الفاتحة على الناس اللي ماتوا
الرهائن واخا تصدمو بداكشي لي داز عليهم
ولكن فرحو حيت الموت زقلاتهم
صعيب عليا نوصف داكشي لي جرا تما
ما كنتش حاضر
ولكن الخبار لي واقفة على الصح
تتقول بلي شي طلبة عساكرية عرفو الملك
وحطو سلاحهم سولهم وجاوبوه بلي مافخبارهم والو على النقاب
او بلي غير ريتوهم الناس لي فوقهم
الطبا اللي حاضرين تكلفوا بالجرحى
ولي خصو يمشي للسبيطار صيفطوه
ومن بيناتهم الكولونيل وباريز
واحد من الناس
لي جاو سلموا على الملك
الجنرال البوهلالي الماجور العام ديال القوات المسلحة
قاليه الملك شنو كتسنى باش تحبسها هادشي
فلبلاصة مشى الماجور لبنسليمان
باش يوجد القوات ديال الدعم لي خصو يشد الطريق للعاصمة
ينفد داكشي باش كلفو الملك
فالرباط ما زال الانقلابيين شادين وزارة الداخلية
الإذاعة والتلفزة والقيادة العامة
وهاد الخرا فين كان عبابو
وهي لي قصد الماجور البهلالي
في الوقت اللي كان قدام باب القيادة العامة
وصلات الخبار لعبابو
بلي الجنرال بوهلالي جا فالراس د الوحدة ديال التدخل السريع
مشى عبابو ورجالو يتلقاو ليه
بقاو الجنرال ولي معاه دخلو
زايدين وكيقربو لبعضياتهم حتى وقفو بجوج كل مبعد رجال والجهة
اول واحد بدا الهضرة
والجنرال بوهلالي قال لعبابو
شنو كدير اولد القحبة ؟ خرج تقود من هنا
رد عليه عبابو وقال ليه
انا فبلاصتي نتا لدين مك لي خصك تشريه فحالك
جاوبو البهلالي راك خسرتيه غير حبس علينا هاد الخرا
هنا عبابو بغا يدير فيها ديبلوماسي
قاليه را بغيت نهضر معاك
وراه بلا شك غادي نوصلو لشي حل
البوهلالي مبغاش لصق عبابو باش يحط السلاح هو ورجالو
كل واحد منهم حس بالريسك
وقرا الأفكار ديال لاخر
لحظة واحدة عطاو بجوج لرجالهم باش يتيريو القرطاس
وتقيات السلاحات ما بجوفا
جنرال تشرشن بالقرطاس وخرجات روحو فلبلاصة
عبابو تخرق بالجرح
طاح ولكن ما ماتش
بالكشيفة باش قدر يهز راسو لعند دراعو وليمين
عقا وقاليه قتلني
حيت ماكانش باغي يطيح بين يديه وهو حي
عقام مقدرش جمع بابا وداكشي اللي بقا ليه فصحتو وغوت عليه
قتلني انا مزاوك فيك
هذا اخر نعطيه ليك
تيريها وماتخممش اللهم الموت ولا نطيح بين يديهم
هنا تيرا عقة على الكولونيل لعبابو وقتلو
القرطاس حبس على غفلة
جوج دالناس اللي ماتوا وشي جرحى قلال
بالموت ديال هاد جوج د الريوسات الصحاح
تسيفلات النهاية كون ما ماتش عبابو كون زادو طاحو الرواح
وهاكا الجمهورية ديال عبابو طاحت
في العمر ديالها سويعات قلال
اما المجلس ديال الثورة
فتفرتك وكلها فين هرب مور موصلاتهم الخبار بلي الملك مزال عايش
مرممات عبابو كل وفين علقو وزاد
بحال شي قطيع بلا راس
الأدوار تبدلات والرجال د القيادة العامة والتدخل السريع بداو كيشدو الانقلابيين
ملقاوش مقاومة حيت الأغلبية كان كيهز الراية البيضا
الإذاعة كانت شلاضة ديال بصح
ناضت قرطاس لدرجة ان
فاتو العدد اللي مات فالصخيرات
السباب فهادشي هو
السلاح التقيل اللي كان حاضر
خواو الطلبة الإذاعة وبقاو القوات د الأمن تيقلبو عليهم بالليل
وهادشي ماحبسش هنا
ولكن بقا المدة ديال سيمانة
هوما كيقلبو عليهم
البلاد كاملة شعلات
النقاط ديال التفتيش دايرينهم الجوندارم في كل طريق
وزارة الداخلية حرروها
وشدو اللي كانوا فيها
بزاف غادي يقولو واه
هذا كيعاود لينا هو فين كاين دابا
انا شديت واحد
معانا شي فراملية وثلاثة ديال الطلبة مجروحين
شدينا الطريق بلا ما يوقفنا تا حد
قدرنا نخرجو من الرباط باش نمشيو لاهرمومو
كنت ناوي ناخد الفلوس وشي كارطات ديال الطوبوجرافي
ونزلت المليلية حيت كنت عارف الدنيا فين غادا تعواج بيا لا مشاو تا طاحو عليا
واش وصلنا لتيفلت هبطنا لواحد القهيوة
لقينا بنادم شاد على اذاعة د ليبيا
لي عاطيها غير للسلوقية وحدة ومورا ختها
فاش خرجت من القهيوة وقفوا علي جوج دلباليس
سلموا عليا عادي ما فراسهمش بلي كنت معلقين
قالوا لي بلي الملك فوض كاع السلطات ديالو
المدنية والعسكرية للجنرال اوفقير
هنا قررت نرجع للرباط
سيمانة الماجية نعاود ليكم كيف تشديت
ونأفونصيو اخوتي هاد البارتية فيها بزاف ت السميات وبزاف د الأحداث
الى وصلتي لهنا وزكلتي شي لعيبات
عاود سمع للجزء مرة اخرى باش تشد داكشي لي سلت ليك
تهلاو
