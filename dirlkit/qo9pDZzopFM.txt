وليت كنلاحظ بزاف ديال الناس كيعتابرو صدام حسين
زعيم وبطل ماذاس بحالو
كيشبعو القاب بحال اسد العروبة شاهد الأمة وكيتبكاو على العهد ديالو
هاد اللطميات والبكائيات اللي ولينا كنشوفو
راجعة على ان الناس موحال واش كتعرف الكوارث اللي دارس الظلم في الشعب ديالو
والمصايب الكحلة اللي جر ليها البلاد بسبب التهور ديالو
اليوما غادي نوقفو عند تلاتة ديال المحطات كارثية
ولي بغا مزال كتر راه غادي نعطيكوم مصدر فلخر د الفيديو
اول حاجة غنبداو بها هي كيفاش وصل صدام للسلطة ديال البلاد
الملكية في العراق طاحت في الف وتسعمية وتمنية وخمسين
الضابط العسكري عبد الكريم قاسم وصاحبو عبد السلام عارف
زيد عليهم مجموعة ديال الضباط
دارو انقلاب عسكري وطيحو الملكية
قتلو الملك فيصل التاني وفاميلتو
ولي العهد ورئيس الوزراء ومسؤولين كبار
هنا بدات السلطة فالعراق كتنتاقل بشكل دموي
رئيس الوزراء ولا هو عبد الكريم قاسم
واللي دارو عليه الجيش تا هو انقلاب في الف وتسعمية وتلاتة وستين
قتلوه وتعين عبد السلام عارف هو الرئيس د العراق
في الف وتسعمية وستة وستين طاح الطيارة بعبد السلام عارف ظروف غامضة
توفاو من بعدو السلطة فالعراق شدها خوه
اللي كان هو والرئيس دالأركان دالجيش
عبد الرحمان عارف
هاد الرئيس تا هو غادي يطير في الف وتسعمية وتمنية وستين
بسباب انقلاب دارو العسكر او شي سياسيين
القيادة ديال حزب البعث
داهمو الرئيس عبد الرحمان عارف في القصر
تنحى لها الحكم وغادي يضمنوا ليه السلامة ديالو
نفعوه برا البلاد والسلطة شدها حزب البعث
اللي كان كينتمي ليه صدام حسين
ماشي غير كان كينجم لي وخلاص
ولكن كان من الناس اللي شاركوا فهاد الهجوم على القصر
عليها من مور ما شدو البعثين الحكم د العراق
صدام كانت عندو مكانة كبيرة فلبلاد
الرئيس د العراق ولا هو احمد حسن البكر
والراجل الثاني في القيادة كان هو النائب ديالو
صدام حسين من مور حداشر عام ديال الحكم استقل احمد حسن البكر من المنصب د الرئاسة د العراق
وهنا فاش غادي يجي بلاصتو اقوى رجل في العراق ديك الساعة
ولي هو صدام حسين
اللي استلم السلطة د العراق في سطاش يوليوز الف وتسعمية وتسعود وسبعين
اللي كيقول بلي هاد الاستقالة ديال البكر مجاتش غير هكاك
ولكن جات من مور ما وسع صدام النفوذ ديالو فاش كان نائب
شد في ايديه كلشي لدرجة ان الرئيس د البلاد ضعافت السلطة ديالو
هنا جات الاستقالة ديال البكر كتحصيه الحاصل
را دخل للضغوطات ديال صدام لي كان مسيطر على الأجهزة الأمنية كاملة
وحط ليهم السوارت وخرج من باب واسع
قبل ما يخرج في كفن مهزوز على الكتاف من باب ضيق
من مور الصيام باش ولى صدام رئيس د العراق
ترأس واحد المؤتمر ديال حزب البعث في القاعة ديال الخلد
واللي حضروا ليه كاع القيادات الكبار ديال الحزب
وهادي هي اول محطة كارثية غادي نوقفو عندها
خدا صدام الكلمة وقاليهم بلي كشف الخيوط ديال شي مؤامرة على الحزب
وبلي الخونة مريحين معهم دابا في القاعة
وما غادي يرحم فيهم تا شي واحد
هنا طلع واحد القيادي ديال حزب البعث المنصة
سميتو محيي الدين مشى عادي
واللي عدبوه قبل من هاد النهار وهدوه بالإعدام دفاميلتو
عطاها هاد خونا لي ستة د السميات ديال تمنية وستين متهم بهاد المؤامرة المزعومة
اي سمية نطق بها محيي الدين
كيوقف مولاها وكيخرجو السلطات معتقل صحة من القاعة
كتر من عشرين واحد لي تحكم عليهم بالاعدام برا القاعة د الخلد
ودوك اللي بقاو شدهم في الحباسات
صدام صفى حساباتو مع اي واحد كاتبان ليه شخصيتو قوية
تقدر تنافسو ولا تزحف عليه
من بين الشخصيات الوازنة اللي هي طيارة
واحد السيد اللي كيعتابرو البعثيين من المفكرين دالحزب
اللي هو عبد الخالق السمير الرائي
كانوا كيطلقو عليا اللقب ديال الدرويش د الحزب
عمرو قبل بشي حقيبة وزارية
بقا متفرغ غير للشؤون الثقافية
واحد البعثي قال على صدام بلي هدم عبد الخالق سميرائي
حيت كانوا الناس كيحتارموه كتر من صدام
وعدم غانم عبد الجليل
حيت كان خطيب مفوه
وهدم محمد محجوب
حيت كان عندو دور فعال ف المحاربة ديال الأمية فالعراق
وادام عدنا الحمداني حيت هو العقل الاقتصادي ديال البلاد
وهدا محمد عايش وبدن فاضل لعريبي
عندهم شعبية وسط العمال
صدام قاع الرفاق ديالو في الحزب
كان اللي غادي يزاحموه فالسلطة
مؤسس الدولة ديال العائلة
من هاد النهار مبقاش الحكم ديال الحزب لي كيسير العراق
ولا الحكم ديال الطائفة والعاشرة
العراق ولات في الملك ديال صدام وفي عميلتو
حنا البلاد ما فيها تا شعب من غيرو هو وقبيلتو
هاد المؤتمر اللي دار صدام في القاعة د الخلد
واللي تسمى من بعد بالمجزرة د الرفاق
ولا مجزرة قاعة الخلد
راه مفيلمي صوت وصورة
وراه موجود فلانترنيت لبغا يضرب عليه طليلة
ندوزو دابا للمحطة الكارثية التانية
واللي كتعتابر كارثة انسانية بجميع المقاييس
نظام ديال صدام دار الجرائم في حق مدنيين
من الشعب الكردي في الشمال تاع العراق
وهنا غادي ناخدو كمتال عمليات لي تطلق عليهم السمية ديال حملات الأنفال
ولي دارها سطام في اقليم كردستان في الف وتسعمية وتمنية وتمانين
الضحايا كانوا تقريبا شي مية الف كردي
كاين اللي كيوصلهم تال مية وتمانين الف د الخلق
اعداد كبير ماشي قليل
ما عقلوا على تا شي واحد
فيهم رجال شوابن عيالات
وليدات وبنيات صغار
الآلاف د القرية تدمرو وتشردو ماليها
صدام قال بلي هاد العملية ضرورية
باش يواجه الحركة ديال التمرد اللي كانت فديك المنطقة
باش يحقق هاد الهدف ماقصرش من جادو
استعمل كاع السلاحات لي محرمة دوليا
السلاح الكيماوي من النوع د الخردل
قاصد الأعصاب والفوسفور
هاد الحملات د الأنف ها لي كتصنف كجرائم ديال الإبادة الجماعية
القائد ديالها كان هو ولد عم صدام
علي حسن الماجد
لي كيتلقب بعالي الكيماوي
بسباب ديك المصيبة د الأسلحة الكيماوية لي فرع بها الشعب الكردي
الحملات ديال الأنفال تقسمات على تمنية ديال المراحل
كل مرحلة كان الجيش ديال صدام كيهجم على شي مناطق
بدات المرحلة اللولة فتلاتة وعشرين فبراير من العام د الف وتسعمية وتمنية وتمانين
وسالات فتسعطاش مارس بالسقوط ديالها اخر قاعدة دالمقاومة الكردية
واحد القرية سميتها باركلو
المرحلة الثانية بدات في اثنين وعشرين مارس
وهنا نفدت القوات الحكومية هجمات بأسلحة كيماوية على بزاف د القريات
بقات الحملة غبر عدد كبير من الشباب
ورحلوا بعض الفاميلات للمخيمات ديال الاعتقال في الصحراء
المرحلة الثالثة بدات في سبعة ابريل في المنطقة ديال
دورة القوات الحكومية هجوم كبير خدمات فيه جميع انواع السلاحات
تا من الطيور انا
سالات هاد الحملة في ثلاثين ابريل
من مور ما دمرات كاع القريات لي في المنطقة
وكبرو عدد كبير من الفاميلات
بان من بعد ملي طاح
البلاد الفاميلة دفنو حيين فمقابر جماعية فالسماوة والناصرية
الحملة الرابعة بدات حدا واحد الواد سميتو زاي بيوك
نهار جوج ماي بالأسلحة الكيماوية
اللي خلا العدد ديال الضحايا من المدنيين يكون طالع
زيد على اعدامات جماعية فحق مقاتلين
ومدنيين فيهم اطفال ونسا
الحملات الربعة اللي بقاو حتى هوما كان فيهم نفس السيناريو
حكيمة قتيلة الاعتقالات والاختفاءات
نهار ستة سبتمبر تسالاو الحملات ديال الأنفال
مورا ست شهور ديال الهجوم
تقتلو فيه وتعتاقلو وغبرو لعشرات الالاف ديال العائلات الكردية
وباش نقرب ليكم الصورة على شنو كيوقع فعمليات من هاد النوع
غادي ناخدو الهجوم بالاسلحة الكيماوية لي وقع نهار سطاش مارس الف وتسعمية وتمنية وتمانين
على واحد المدينة كوردية سميتها حلباجة
الهجوم خدا ليهم خمسة ديال السوايع
كانت الطيارات كتلوح قنابل كيماوية على ديك المنطقة
والدخان ديالها كيطلع تا لخمسين ميترو فالسما
الناس كانوا شاهدين على هاد المصيبة دكرو بلي داك
بس كانت تطلق كتخرج منو ريحة بحال ديال التفاح حلو
وقالو بلي الناس ماتوا بزاف ديال الطرق
داكشي لي كيبين بلي القضية فيها تخليطة ديال بزاف د المواد كيميائية سامة
كاين شي ضحايا لي طاحو فلبلاصة ميتين
الا بقا كيتكرشخ بالضحك تا خرجات روحو
وكاين اللي ماتوا حتى دازو شي دقايق
من مور ما بانت فيهم علامات د الحراق والنفيخ
ولا ماتوا مور كحبة خايبة وتقيا خضر اللون
التحقيقات لإدارة الأمم المتحدة بينات
بلي فهاد الهجوم القوات الحكومية خدموا الغاز د الخردل
زيد عليها شي موهيجات اعصاب مامعروفاش شنو هي
العدد ديال الضحايا فهاد الهجوم كان واصل ما بين تلتالاف وخمسالاف كردي
فيهم النسا اطفال شيوخ وشباب
زيد عليهم الجرحى لي كانوا كتر من الموت او
هاد الوجهم بالأسلحة الكيماوية خلا الأثر ديالو حتى في الناس اللي نجاو فديك المنطقة
النسبة المئوية ديال الاضطرابات الطبية كانت طالعة مقارنة مع بلايص خرين
سرطان دالقولون كان عشرة دالمرات اكثر من المعدل الطبيعي
زيد عليها امراض القلب
سرطانات اخرين امراض الجهاز التنفسي
ومشاكل في الجلدة والعينين والخصوبة
نمشيو دابا لواحد الكوردي
فلت بروحو من الإعدامات لي كان كيدير النظام في الحملات ديال الأنفال
الموقع ديال بيبي سينجر القصة ديالو فواحد المقال
وغادي نحكيها لكم بلسانو باش تاخدو فكرة على شنو طرا
كنت انا وبا او بمية وجوج خواتاتي
كنعيشو فواحد القرية صغيرة سميتها كولاقو
بنادم فيها قليل شي مية وعشرة د الناس كلهم كينتاميو كبيرة
القراية ديالنا كانت مجلية صعيب ان القوات النظامية يطيحو عليها
ولكن البرقاقا لي كيتعاونو مع النظام وصلوهم تال عندنا
اعتقلوا السكان د القرية كاملين
داونا المعسكر دالجيش
وفصلوا الرجال على الاطفال والنسا
حيت كانت عندي ديك الساعة طناشر عام
ظهروني مع مي وخواتاتي
بات داوه وكانت هادي اخر مرة غادي نشوفو فيها
من مورا شهر دارونا فكاميوات وداونا للجنوب
باش هبطونا لقينا قدامنا تلاتة ديال الحفاري حدا بعضياتهم
وجوج د العساكر يامسلحين بالكالاشنكوفات
نزلونا فدوك الحفاري انا ومي وخوتاتي بجوجات
وكانوا معانا نسا ديال القرية ووليداتهم
اللي جارة بنتها
اللي عازة ولدها
باش دكسونا فدوك الحفاري فتحو النيران على غفلة
شفت مي حتى تقتلات قدامي وما قدرتش نحميها
من بعد جاو قرطاسات فخواتاتي بجوجات وماتوا
انا جات فيا قرطاسة في دراعي ليسر وجوجات في ظهري
الأرض كاملة كانت كتهز والحفرة عمرات بالدمايات
بقيت مجبد داير فيها ميت حتى خواو العسكر المكان
خرجت من بين ليك الصداع بالليل وهربت
من محاسن الصدف انني لقيت واحد الخيمة فيها فاميلا بدوية
هنا وبيا وبقيت معاهم تلت سنين
من بعد تواصلت مع واحد السيد من الفاميلة باقي في الحياة ورجعت
الف وتسعمية وستة وتسعين طلبت اللجوء لميريكان
وهنا كنعيش ليومنا هذا
من مور ما طاح النظام ديال صدام رجعت للعراق في الفين وتسعود
ومشيت للبلاصة ديال ديك المذبحة
شفت ديك المقبرة الجماعية وانا كنترعد ونبكي
كانت هادي هي القصة ديال هاد الكردي وفاميلتو
قيسو بها دوك العشرات ديال الالاف اللي مشاو ضحايا في الانفال
وغادي تقدرو تخايلو الحجم د المعاناة لي تسبب فيها النظام ديال صدام
ندوزو دابا للمحطة الكارثية التالتة
واللي كانت من بين العوامل اللي غرقات العراق
في جوج غشت الف وتسعمية وتسعين
الجيش د العراق غزال كويت
لي كانت الدولة غنية بالبترول
هاد الغزو مجاش من فراغ
كان عندو اسباب سياسية واقتصادية
الاقتصاد ديال العراق مور ما تسالات الحرب ديالها مع ايران
كان فموقف صعيب بسبب الكريديات
حول نظام العراقي يقنع الكويت لي عاوناتو ماديا في الحرب
باش تنازلي على دوك الكريديات
ولكن معقلوش عليهم
نظام ديال صدام كان محتاج للقرار ديال
منظمة دول مسطرة للنفط
باش يخفضو الانتاج دالنفط ويرفعو من الاسعار
وا كتقدر العراق تحل المشاكل الاقتصادية ديالها
ولكن الكويت تمسكات بالموقف ديالها وخالفات الرغبات د العراق
ومن فوق هادشي صدام تا من الكويت بلي راها كتسرق النفط ديال العراق
بالتكنيك ديال الحفير المايل
المواقف كاملة ديال الكويت اعتبرها صدام تصرفات عدائية
هو يصيفط مية الف عسكري عراقي للحدود ديال البلاد عندو مع الكويت
دخلوا ليها نهار جوج غشت الف وتسعمية وتسعين
احتلوا مواقع في الداخل ديال الكويت
وقعوا اشتباكات خايبة بأسلحة ثقيلة
بين الوحدات الكويتية والجيش د العراق وسط المدينة د الكويت
ولكن قدام مية الف عسكري عراقي وتلتمية دبابة
كانت الوضعية فوق طاقة الجيش ديال الكويت
يلاه فيه شي سطاشر الف عسكري
الامير ديال الكويت جابر الاحمد
بانت ليه القضية حامضة وهو يهرب للسعودية
فلوقيتا لي خوه الشيخ فهد تقتل فهاد النهار نيت
الأسعار ديال النفط طلعات بواحد الشكل صاروخي
والمجتمع الدولي يسجل ادانة ديالو ولا هاد الغزو اللي دارت العراق
مجلس الامن الدولي دار اجتماع طارئ
وطالب القوات العراقية وبالإنسحاب الفوري والغير المشروط
واشنطن جمدت كاع الأصول العراقية فميريكان
والشركات لي تابعة ليها على برا
وقف الاتحاد السوفيتي التصدير د الأسلحة للعراق
خلقات العراق الحدود ديالها
وسدات على الالاف د المدنيين الغربيين
والعرب والاسيويين في العراق والكويت بلا ارادتهم
وخدموا بشي خمسمية شخص دروع بشرية لكتر من ربع شهور
فتمنية غشت علنت العراق بلي راها ضمات الكويت كاملة ليها وهادشي مفيهش الرجوع لور
لخر د الشهر قسمو الكويت اداريا
ولات المدينة د الكويت والمناطق لي دايرة بيها
هي المحافظة تسعطاش ديال العراق
والامور ما فيش لو مبادرات دبلوماسية باش تخرج العراق فحالها
المجلس ديال الأمن اعطى للعراق مهلة حتى لخمسطاش يناير الف وتسعمية وواحد وتسعين
باش يسحبو القوات ديالهم من الكويت ولا غادي يديرو اللازم
العراق بطبيعة الحال ماستاجبوش
وهنا فاش بدات العملية ديال عاصفة الصحراء
لي داروها قوات التحالف بالقيادة ديال ميريكان
باش يحرروا الكويت من لحتيلات العراق
القوات ديال التحالف كانت فيها اكثر من ثلاثين دولة
منها السعودية لي كانت فخطر كبير ديك الساعة
وكان مشارك معاهم حتى المغرب
هاد العملية ديال عاصفة الصحراء كانوا فيها جوج ديال المراحل
الحملة الجوية اللي بدات نهار سبعطاش يناير الف وتسعمية وواحد وتسعين
والحملة البرية اللي تسالات بالانسحاب ديال الجيش العراقي
نهارين ستة وعشرين فبراير من نفس العام
العراقيين ما خرجوا من الكويت
تا خلاو موراهم بلاد مدمرة ومنكوبة
وكتر من سبعمية وخمسين بريد النفط شغال
مكاينش لي خرج على
العراق قد صدام
هادشي كان غير شوية من بزاف
مبغيتش نديطاي حيتاش
شي ما بغيتش ما قدرتش نديطاي حيتاش ضروري شوية الضرسة
لي بغا تفاصيل اكتر يقلب على هاد الكتاب
القسوة لدى صدام حسين
واللي فيه كتر من الف وميتين صفحة
جماعة كاع المصايب الكحلة لي دار اسد العروبة
فالفترة اللي كان فراس السلطة
غادي تلقاوه فيه الوثائق والتصاور وكلشي
هدا الانستغرام ديالي لي بغا
وهذا ما كان اخوتي
الله
